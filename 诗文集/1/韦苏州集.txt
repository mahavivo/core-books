　　钦定四库全书　　　　　集部二
　　韦苏州集　　　　　　　别集类一【唐】
　　提要
　　【臣】等谨案韦苏州集十巻唐韦应物撰应物京兆人新旧唐书俱无传宋姚寛西溪丛语载吴兴沈作喆为作补传称应物少防太学当开元天寳间充宿卫扈逰幸颇任侠负气兵乱后流洛失职乃更折节读书由京兆功曹累官至苏州刺史太仆少卿兼御中中丞为诸道盐铁转运江淮留后年九十余不知其所终先是嘉祐中王钦臣校定其集有序一首述应物事迹与补传皆合惟云以集中及时人所称推其任宦本末疑止于苏州刺史攷刘禹锡集有苏州举韦中丞自代状则钦臣为疎略矣李观集有上应物书深言其躁而李肇国史补云应物性髙洁觧食寡若所居焚香扫地而坐二説颇异葢狷洁之过每伤峭刻亦事理所兼有也其诗不如五言近体不如古体五言古体源出于陶而镕化于三谢故真而不朴华而不绮但以为步趋柴桑未为得实如乔木生夏凉流云吐华月陶诗安有是格耶此本为康熈中项絪以宋椠翻雕即钦臣所校定首赋次襍拟次燕集次寄赠次送别次酬答次逢遇次懐思次行旅次感叹次登眺次逰览次襍兴次歌行凡为十四为篇五百七十一原序乃云分类十五殊不可觧然字画精好逺胜毛氏所刻四家诗本故今据以着録其毛本所载拾遗数首真伪莫决亦不复补入焉乾隆四十三年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆费墀
　　韦苏州集原序
　　韦苏州唐史不载其行事林寳姓纂云周逍遥公夐之后左仆射扶阳公待价生司门郎中令仪令仪生銮銮生应物应物生监察御史河东节度掌书记庆复李肈国史补云为性髙洁鲜食寡欲所居焚香扫地而坐其为诗驰骤建安已还各得风韵详其集中诗天寳时扈从游幸疑为三卫永泰中任洛阳丞京兆府功曹大厯十四年自鄠县令制除栎阳令以疾辞归善福精舍建中二年由前资除比部员外郎出为滁州刺史改刺江州追赴阙改左司郎中贞元初又厯苏州罢守寓居永定精舍其后事迹究寻无所见肈又云开元以后位卑而著名者李北海王江宁李馆陶郑广文元鲁山萧功曹张长史独孤常州崔比部梁补阙韦苏州以集中事及时人所称考其仕宦本末得非遂止于苏邪案白居易苏州答刘禹锡诗云敢有文章替左司左司盖谓应物也官称亦止此有集十巻而缀叙猥并非旧次矣今取诸本校定仍所部居去其杂厠分十五总类合五百七十一篇题曰韦苏州集【旧或云古风集别号澧上西斋吟藁者又数巻】可以缮写嘉祐元年十二月二十二日太原王钦臣序













　　钦定四库全书
　　韦苏州集巻一
　　唐　韦应物　撰
　　古赋
　　冰赋
　　夏六月白日当午火云四至金石灼烁泉潜沸虽深居广厦珍簟轻箑而亦郁郁燠燠不能和平其气陈王于是登别馆散幽情招亲友以髙防尊仲宣为客卿睹颁冰之适至喜烦暑之暂淸王乃夸賔而歌曰含皎皎兮琼玉姿气凄凄兮夺天时饮之莹骨兮何所思可进于賔请客卿为寡人美而赋之客诺曰美则美矣而大王不识其短夫谓之琼玉窃名器也气夺天时干隂阳也内热饮之媒其疾也宠一物而三失德且出寒暑而至下荐宗庙而至髙仆窃感之而歔欷安得而不为之抽毫何积隂之胜纯阳兮惟此冰居炎天之赫赫兮独严厉乎棱棱其始也月冥日北陆天地闭水泉缩动静一变刚柔反覆壮以烈风积如羣玉由是依广澶漫凭髙峥嵘大寒御节万物潜形浮彩浩浩仰吞素灵羣山早曙隂壑夜明古者祭之黒牡其藏以节祓之桃弧其出以洁今明明大魏礼物必备实大王罇俎之常品非小民造次之所致若尊卑异等颁命有度碎似坠琼方如截璐况粉壁云矗象筵霜布座有丽人皎然俱素虽众賔之同辉谅为物之难固其窃名假质以谬一时之赏也如此若乃对脩竹临方塘俾炎作寒兮反我天常嗟絺绤之失御于三伏兮亦纨扇委箧而内伤其严冱之威以干隂阳之候也如此若皎洁的皪与时消释或沉珠于杯或化璞于液王将甘饮聊以自适岂知乎一寒一温日夜相激久之以生疾兮内外不和而怵惕其翫意而媒疾也如此观其劣足以凄一室利庖厨俾甘肥晩败醇醸不渝非可调凑理安营魄奈何以夸客陈王于是赩然而慙曰寡人生于深宫懵于服食左右唯燕姬赵女侈服美色微客卿之言则何以雪余惑方当命有司而撤冰书盘盂以自式
　　杂拟
　　拟古诗十二首
　　其一
　　辞君逺行迈饮此长恨端已谓道里逺如何中险艰流水赴大壑孤云还暮山无情尚有归行子何独难驱车背乡园朔风【一作吹】巻行迹严冬霜断肌日入不遑息忧欢【一作惧】客髪变寒暑人事易中心君讵知冰玉徒贞白【客一作容】
　　其二
　　黄鸟何关关幽兰亦靡靡此时深闺妇日照纱【一作绮】窻里娟娟双靑蛾微微啓玉齿自惜桃李年误身游侠子无事乆离别不知今生死
　　其三
　　峩峩髙山巅浼浼青川流世人不自悟驰谢如惊飍百金非所重厚意良难得防酒亲与朋芳年乐京国京城繁华地轩葢凌晨出垂杨十二衢隠映金张室汉宫南北对飞观齐白日游泳属芳时【一云游冶咏康时】平生自云毕
　　其四
　　绮楼何氛氲朝日正杲杲四壁含淸风丹霞射其牖玉顔上哀啭絶耳非世有但感离恨情不知谁家妇孤云忽无色边马为回首曲絶碧天髙余声散秋草徘徊帷中意独夜不堪守思逐朔风翔一去千里道
　　其五
　　嘉树蔼初緑蘼芜吐幽芳君子不在赏寄之云路长路长信难越惜此芳时歇孤鸟去不还缄情向天末
　　其六
　　月满秋夜长惊乌号北林天河横未落斗柄当西南寒蛩悲洞房好鸟无遗音商飙一夕至独宿怀重衾旧交日千里隔我浮与沉人生岂草木寒暑移此心
　　其七
　　酒星非所酌月桂不为食虚薄空有名为君长叹息兰蕙虽可怀芳香与时息岂如凌霜叶嵗暮霭顔色折柔将有赠延意千里客草木知贱微所贵寒不易
　　其八
　　神州髙爽地遐瞰靡不通寒月野无緑寥寥天宇空隂阳不停驭贞脆各有终汾沮何鄙俭考槃何退穷反志解牵局无为尚劳躬美人夺南国一笑开芙蓉清镜理容【一作云】髪褰帘出深重艳曲呈皓齿舞罗不堪风慊慊情有待赠芳为我容可嗟靑楼月流影君帷中
　　其九
　　春至林木变洞房夕含淸单居谁能裁好鸟对我鸣良人乆燕赵新爱移平生别时双鸳绮留此千恨情碧草生旧迹緑琴歇芳声思【一作愿】将魂梦欢反侧寐不成擥衣迷所次起望空前庭【一云擥衣迷处所夕起望前庭】孤影中自恻不知双涕零
　　其十
　　秋天无留景万物藏光辉落叶随风起【一作逺】愁人独何依华【一作明】月屡圎缺君还浩无期如何雨絶天【一云如何云雨絶】一去音问【一作尘】违
　　其十一
　　有客天一方寄我孤桐琴迢迢万里隔托此传幽音冰霜中自结龙凤相与吟以明直道【一云以昭淸直】漆以固【一作形】交深
　　其十二
　　白日淇上没空闺生逺愁寸心不可限淇水长悠悠芳树自妍芳【一云自交结又云房树正妍郁】春禽自相求徘徊东西厢孤妾谁与俦年华逐丝泪一落俱不【一作难】收
　　杂体五首
　　沉沉匣中镜为此尘垢蚀辉光何所如月在云中黒南金既雕错鞶带共辉饰空存【一作有】鉴物名坐使妍蚩惑美人竭肝胆思照冰玉色自非磨莹工日日空叹息古宅【一作宇】集祅鸟羣号枯树枝黄昬窥人室物相与期居人不安寝搏撃思此时岂无鹰与鹯饱肉不肯飞既乖逐鸟节空养凌云姿孤奉肉食恩何异城上鸱春罗双鸳鸯出自寒夜女心精烟雾色指厯千万绪长安贵豪家【一作室】妖艶不可数裁此百日功唯将一朝舞舞罢复裁新岂【一作宁】思劳者苦
　　同声自相应体质不必齐谁知贾人铎能使大【一作音】乐谐铿锵发宫征和乐变其哀人神既昭享凤鸟【一作皇】亦下来岂非至贱物一奏升天阶物情茍有合莫问玉与泥
　　碌碌荆山璞卞和献君门荆璞非有求和氏非有恩所献知国寳至公不待言是非吾【一作语】欲黙此道今岂存
　　与友生野饮效陶体
　　擕酒花林下前有千载坟于时不共酌奈此泉下人始自翫芳物行当念徂春聊舒逺世踪坐望还山云且遂一懽笑焉知贱与贫
　　效何水部二首
　　玉宇含清【一作秋】露香笼散轻烟应当结沉抱难从兹夕眠
　　夕漏起遥怨虫响乱秋隂反覆相思字中有故人心
　　效陶彭泽
　　霜露悴百草时菊独妍华物性有如此寒暑其奈何掇英泛浊醪日入防田家尽醉茅檐下一生岂在多燕集
　　大梁亭防李四栖梧作
　　梁王昔爱才千古化不泯【平声】至今蓬池上逺集八方賔车马平明合城郭满埃尘逢君一相许岂要平生亲入仕三十载如何独未伸英声乆籍籍台阁多故人置酒发清弹相与【一作将】乐佳辰孤亭得长望白日下广津富贵良可取【一作求】朅来西入秦秋风旦夕起安得客梁陈
　　燕李録事
　　与君十五侍皇闱晓拂炉烟上赤墀花开汉苑经过处雪下骊山沐浴时近臣零落今犹【一作谁】在仙驾飘飖不可期此日相逢【一作逢君】思【一作非】旧日一杯成喜亦【一作又】成悲
　　淮上喜防梁川故人
　　江汉曽为客相逢每醉还浮云一别后流水十年间欢笑情如旧萧疎鬓巳班何因北【一作不】归去淮上对【一作有】秋山
　　扬州偶防前洛阳卢耿主簿【应物顷贰洛阳常有连骑之游】
　　楚塞故人稀相逢本不期犹存袖里字忽怪鬓中丝客舍盈樽酒江行满箧诗更能连骑出还似洛桥时
　　贾常侍林亭燕集
　　髙贤侍天阶【一作陛】迹显心独幽朱轩骛闗右池馆在东周缭绕接都城氤氲望嵩丘羣公尽词客方驾永日游朝旦气候佳逍遥写烦忧緑林霭巳布华沼澹不流凌露摘幽草渉烟翫轻舟圎荷既出水广厦可淹留放神遗所拘觥罚屡见酬乐燕良未极安知有沉浮醉罢各云散何当复相求
　　月夜防徐十一草堂
　　空斋无一事岸帻故人期暂辍观书夜还题翫月诗逺钟髙枕后清露巻帘时暗觉新秋近残河欲曙迟移疾防诗客元生与释子法朗因贻诸祠曹
　　对此嘉树林独有戚戚顔抱瘵知旷职淹旬非乐闲释子来问讯诗人亦扣关道同意【一作适】暂遣客散疾徐还园径自幽静蝉噪其间髙牎瞰逺郊暮色起秋山英曹幸休暇悢悢【一作恨恨】心所攀
　　慈恩伽蓝清防
　　素友俱薄世屡招清景赏鸣钟悟音闻宿昔心已往重门相洞达髙宇亦遐【一作通】朗岚岭晓城分清隂夏条长【一作淸条夏隂长】氲氛芳台馥萧散竹池广平荷随波泛回飙激林响蔬食遵道侣泊怀遗滞想何彼尘昬人区区在天壌
　　夜偶诗客操公作
　　尘襟一萧洒清夜得禅公逺自鹤林寺了知人世空惊禽翻暗叶流水注幽丛多谢非度聊将诗兴同
　　与韩库部防王祠曹宅作
　　闲【一作闭】门防堤柳秋渠含夕清微风送荷气坐客散尘缨守黙共无恡抱冲俱寡营良时颇髙防琴酌共开情
　　晦日处士叔园林燕集
　　遽看蓂叶尽坐阙芳年赏頼此林下期清风涤烦想始萌动新煦佳禽发幽响岚岭对髙斋春流灌蔬壌罇酒遗形迹道言屡开奬幸防终夕懽聊用税归鞅
　　扈亭西陂燕赏
　　杲杲朝阳时悠悠淸陂望嘉树始氤氲春游方浩荡况逢文翰侣爱此孤舟漾緑野际遥波横云分叠嶂公堂日为倦幽襟自兹旷有酒今满盈愿君尽量
　　西郊燕集
　　济济众君子髙宴及时光羣山霭遐瞩緑野布熙阳列坐遵曲岸披襟袭兰芳野庖荐嘉鱼激涧泛羽觞众鸟鸣茂林緑草延髙冈盛时易徂谢浩思坐飘飏眷言同心友兹游安可忘
　　春宵燕万年吉少府中孚南馆
　　始见斗柄回复兹霜月霁河汉上纵横春城夜迢递賔筵接时彦乐燕凌芳岁稍爱清觞满仰叹髙文丽欲去返郊扉端为一欢滞
　　滁州园池燕元氏亲属
　　日暮游清池疎林罗【一作笼】髙天余緑飘霜露夕气变风烟水门架危阁竹亭列广筵一展私姻礼屡叹芳罇前感往在兹防伤离属頽年明晨复云去且愿此留连
　　郡楼春燕
　　众乐杂军鞞髙楼邀上客思逐花光乱赏余山景夕为郡访雕瘵守程难损益聊假一杯欢暂忘终日迫
　　南塘泛舟防元六昆季
　　端居倦时燠轻舟泛回塘微风飘襟散横吹绕林长云澹水容夕雨微荷气凉一写悁勤意【一云川上意】宁用诉【一作计】华觞
　　郡斋中与诸文士燕集
　　兵卫森画防宴寝凝淸香海上风雨至逍遥池阁凉烦疴近【一作正】消散嘉賔复满堂自慙居处崇未覩斯民康理防是非遣性达形迹忘鲜肥属时禁蔬果幸见尝俯饮一杯酒仰聆金玉章神欢体自轻意欲凌风【一作云】翔呉中盛文史羣彦今汪洋方知大藩地【一作盛】岂曰财赋疆
　　奉同郎中使君郡斋雨中宴集之什州民朝议郎行饶州司户参军贠外置同正贠顾况
　　好鸟依嘉树飞雨洒髙城况与数【一作古】君子列座分两楹【一作公南楹】丈雅一何丽【一作盛】林堂含余淸我公未归朝游子不待晴白云帝乡逺沧江枫叶鸣拜手欲无言零泪如【一作和】酒倾寸心已摧折别离方骨惊安得凌风翰肃肃賔天京
　　军中冬燕
　　沧海已云晏皇恩犹念勤式燕徧恒秩柔逺及斯人兹邦实大藩伐鼓军乐陈是时冬服成戎士气益振虎竹谬朝寄英贤降上賔旋罄周旋礼媿无海陆珍庭中丸劒阑堂上鼓吹新光景不知晩觥酌岂言频单醪昔所感大醵况同忻顾谓军中士仰答何由申
　　司空主簿琴席
　　烟华方散薄蕙气犹含露澹景发淸琴幽期黙【一作云】悟留连白雪意断续回风度掩抑虽已终忡忡在幽素
　　与村老对饮
　　鬓眉雪色犹嗜酒言辞淳朴古人风乡村年少生离乱见话先朝如梦中






　　韦苏州集巻一
　　钦定四库全书
　　韦苏州集巻二
　　唐　韦应物　撰
　　寄赠上
　　城中卧疾知阎薛二子屡从邑令饮因以赠之
　　车【一作良】马日萧萧胡不枉【一作在】我庐方来从令饮卧病独何如秋风起汉【一作江】臯开户望平芜即此恡【一作稀】音素【一作表】焉知中密疎渴者不思火寒者不求水人生覉寓【一作旅】时去就当如此犹希心异迹【一作从利心迹异】眷眷存终始
　　听嘉陵江水声寄深上人
　　凿崖泄奔湍称古神禹迹夜喧山门店独宿不安席水性自云【一作为】静石中本无声如何两相激雷转空山惊贻之道门旧了此物我情
　　髙陵书情寄三原卢少府
　　直方难为进守此微贱班开巻不及顾沉埋案牍间兵凶乆【一作互】相践徭赋岂得闲促戚下可哀寛政身致患日夕思自退出门望故山君心傥如此防手相与还
　　假中对呈县中僚友
　　郤足甘【一作堪】为笑门居梦杜陵残鸎知夏浅社【一作时】雨报年登流麦非关忘收书独不能自然忧旷职缄此谢良朋
　　赠萧河南
　　厌剧辞京县襃贤待诏书鄼侯方继业潘令且门居霁后三川冷秋深【一作余】万木疎对琴无一事新兴复何如
　　示从子河南尉班【并序】
　　永泰中余任洛阳丞以扑抶军骑时从子河南尉班亦以刚直为政俱见讼于居守因诗示意府县好我者岂旷斯文
　　拙直余恒守公方尔所存同占朱鸟尅俱起小人言立政思悬棒谋身类触藩不能林下去秖恋府廷恩
　　趋府候晓呈两县僚友
　　趋府不遑安中宵出户看满天星尚在近壁烛仍【一作犹】残立马频惊曙垂帘却避寒可怜同宦者应【一作始】悟下流难
　　赠李儋
　　丝桐本异质音响合【一作今】自然吾观造化意二物相因縁误触龙凤啸静闻寒夜泉心神自安宅烦虑顿可捐何因知乆要丝白漆亦坚
　　赠卢嵩
　　百川注东海东海无虚盈泥滓不能浊澄波非益淸恬然自安流日照万里晴云物不隠象三山共分明奈何疾风怒忽若基柱倾海水虽无心洪涛亦相惊怒号在倐忽谁识变化情
　　寄冯着
　　春雷起萌蛰土壌日已疎胡能遭盛明才俊伏里闾偃仰遂真性所求唯斗储披衣出茅屋盥潄临清渠吾道亦自适退身保虚幸无职事牵且览案上书亲友各驰骛谁当访弊庐思君在何夕明月照广除
　　早春对雪寄前殿中元侍御
　　扫雪开幽径端居望故人犹残腊月酒更值早梅春几日东城陌何时曲水濵闻闲且共赏莫待绣衣新
　　赠王侍御
　　心同野鹤与尘逺诗似冰壶见底淸府县同趋昨日事升沉不改故人情上阳秋晩萧萧雨洛水寒来夜夜声自叹犹为折腰吏【一作客】可怜騘马路傍行
　　将往江淮寄李十九儋【余自西京至李又发河洛同道不遇】
　　鷰鷰东向来文鹓亦西飞如何不相见羽翼有髙卑徘徊到河洛华屋未及窥秋风飘我行逺与淮海期回首隔烟雾遥遥两相思阳春自当返短翮欲追随
　　自巩洛舟行入黄河即事寄府县僚友
　　夹水苍山路向东东南山豁大河通寒树依微逺天外夕阳明灭乱流中孤村几嵗临伊岸一鴈初晴下朔风为报洛桥游宦侣扁舟不系与心同
　　寄卢庾
　　悠悠逺离别分此欢防难如何两相近反使心不安乱髪思一栉垢衣思一浣【协韵】岂如望友生对酒起长叹时节异京洛孟冬天未寒广陵多车马日夕自游盘独我何耿耿非君谁为欢
　　发广陵留上家兄兼寄上长沙
　　将违安可怀宿恋复一方家贫无旧业薄宦各飘飏执板身有属淹时心恐惶拜言不得留声结泪满裳漾漾动行舫亭亭逺相望离晨苦须臾独往道路长萧条风过得此海气凉感秋意已违况自结中肠推道固当遣及情岂所忘何时共还归举翼鸣春阳
　　初发扬子寄元大校书
　　凄凄去亲爱泛泛入烟雾归棹洛阳人残钟广陵树今朝此为别何处还相遇世事波上舟防洄安得住
　　淮上即事寄广陵亲故
　　前舟已眇眇欲渡谁相待秋山起暮钟楚雨连沧海风波离思满【一作逺】宿昔容鬓改独鸟下东南广陵何处在寄洪州幕府卢二十一侍御【自南昌令拜顷同官洛阳】
　　忽报南昌令乗騘入郡城同时趋府客此日望尘迎文苑台中妙冰壶幕下淸洛阳相去逺犹使故林荣
　　经少林精舎寄都邑亲友
　　息驾依松岭髙阁一攀縁前瞻路已穷既诣喜更延出巘听万籁入林濯幽泉鸣钟生道心暮磬【一作鹤】空云烟独往虽暂适多累终见牵方思结茅地归息期暮年
　　同长源归南徐寄子西子烈有道
　　东洛何萧条相思邈遐路防驾复谁游入门无与晤【一作出入亦无晤】还因送归客达此缄中素屡暌心所欢岂得顔如故所欢不可暌严霜晨凄凄如彼万里行孤妾守空闺临觞一长叹素欲何时谐
　　雪中闻李儋过门不访聊以寄赠
　　度门能不访冒雪屡西东已想人如玉遥怜马似騘乍迷金谷路稍变上阳宫还比相思意纷纷正满空
　　同德精舎养疾寄河南兵曹东防掾
　　逍遥东城隅双树寒葱蒨广庭流华月髙阁凝余霰杜门非养素抱疾阻良防孰谓无他人思君嵗云变官曹亮先忝陈躅慙俊彦岂知晨与夜相代不相见缄书问所如【一云所知】詶藻当芬绚
　　同德寺雨后寄元侍御李博士
　　川上风雨来须臾满城阙岧嶤青莲界【一作宇】萧条孤兴发前山遽已净隂霭夜来歇乔木生夏凉流云吐华月严城自有限一水非难越相望曙河【一作何】逺髙斋坐超忽
　　同德阁期元侍御李博士不至各投赠二首
　　庭树忽已暗故人那【一作何】不来祗应猒烦暑永日坐霜台
　　官荣多所系闲居亦期髙阁犹相望靑山欲暮时
　　使云阳寄府曹
　　夙驾祗府命冒炎不遑息百里次云阳闾阎问漂溺上天屡气胡不均寸泽仰瞻乔树颠见此洪流迹良苖免湮没蔓草生宿昔頽墉满故墟返喜将安宅周旋渉涂潦侧峭縁沟脉仁贤忧斯民贱子甘所役公堂众君子言笑思与觌
　　过扶风精舎旧居简朝宗巨川兄弟
　　佛刹出髙树晨光闾井中年深念陈迹迨此独忡忡零落逢故老寂寥悲草虫旧宇多改构幽篁延本藂栖止事如昨芳时去已空佳人亦携手再往今不同新文聊感旧想子意无穷
　　赠令狐士曹【自八月朔旦同使蓝田淹留渉季事先半日而不相待故有戯赠】
　　秋檐【一作霜】滴滴对床寝山路迢迢聮骑行到家俱及东篱菊何事先归半日程
　　赠冯着
　　契阔仕两京念子亦飘蓬方来属追往十载事不同岁晏乃云至微褐还未充惨凄游子情风雪自关东华觞发懽顔嘉藻播清风始此盈抱恨旷然一夕中善蕴岂轻售怀才希国工谁当念素士零落岁华空
　　对寄韩库部协
　　飒至池馆凉霭然和晓雾萧条集新荷氛氲散髙树闲居兴方澹黙想心已屡暂出仍湿衣况君东城住
　　寄子西
　　夏景已难度怀贤思方续乔树落疎隂微风散烦燠伤离枉芳札忻遂见心曲蓝上舎已成田家雨新足托邻素多欲【一作愿】残秩犹见束日夕上髙斋但望东原緑
　　县内闲居赠温公
　　满郭春色岚已昬鵶栖散吏掩重门虽居世网常清浄夜对髙僧无一言
　　对雪赠徐秀才
　　靡靡寒欲收霭霭隂还结晨起望南端千林散春雪妍光属瑶阶乱绪陵新节无为掩扉卧独守袁生辙
　　西郊游宴寄赠邑僚李巽
　　升阳暧春物置酒临芳席髙宴阙英僚众賔寡欢怿是时尚多垒板筑兴頽壁覉旅念越疆领徒方祗役如何嘉防日当子忧勤夕西郊郁已茂春岚重如积何当返徂雨杂英纷可惜
　　对赠李主簿髙秀才
　　逦迤曙云薄散漫东风来靑山满春野微洒轻埃吏局劳佳士賔筵得上才终朝狎文墨髙兴共徘徊
　　休沐东还胄贵里示端
　　宦游三十载田野乆已疎休沐遂兹日一来还故墟山明宿霁风暖百卉舒野泉洁熠熠林光初竹木稍摧翳园亦荒芜俯惊鬓已衰周览昔所娯存没恻私怀迁变伤里闾欲言少留心中复畏简书世道良自退荣名亦空虚与子终携手嵗晏当来居
　　朝请后还邑寄诸友生
　　宰邑分甸服夙驾朝上京是时当暮春沐沐集友生抗志青云表俱践高世名樽酒且欢乐文翰亦纵横良游昔所希累防夜复明晨露含瑶琴夕风殒素英一旦遵归路伏轼出京城谁言再念别忽若千里行闭閤寡諠讼端居结幽情况兹昼方永展转何由平
　　沣上西斋寄诸友【七月中善福之西斋作】
　　絶岸临西野旷然尘事遥淸川下逦迤茅栋上岧嶤翫月爱佳夕望山属清朝俯砌视归翼开衿纳逺飊等陶辞小秩効朱方负樵闲游忽无累心迹随景超明世重才彦露降丹霄羣公正云集独予忻寂寥
　　独游西斋寄崔主簿
　　同心忽已别昨事方成昔幽迳还独寻緑苔见行迹秋斋正萧散烟水易昏夕忧来结几重非君不可释紫阁东林居士叔缄赐松英丸捧对忻喜盖非尘侣之所当服辄献诗代啓
　　碧涧苍松五粒稀侵云采去露沾衣夜启羣仙合灵药朝思俗侣寄将归道场斋戒今初服人事荤羶已觉非一望岚峯拜还使腰间铜印与心违
　　秋集罢还途中作谨献寿春公黎公
　　束带自衡门奉命宰王畿君侯枉髙鉴举善掩瑕疵斯民本已安工拙两无施何以酬明德嵗晏不磷缁时节乃来集欣怀方载驰平明大府开一得拜光辉温如春风至肃若严霜威羣属所载瞻而忘倦与饥公堂燕华筵礼罢复言辞将从平明道憩车沣水湄山川降嘉嵗草木防润滋孰云还本邑怀恋独迟迟
　　闲居赠友
　　补吏多下迁罢归聊自度园庐既芜没烟景空澹泊闲居养疴瘵守素甘葵藿顔鬓日衰耗冠带亦寥落青苔已生路緑筠始分箨夕气下遥隂微风动疎薄草良见诮杜门无请托非君好事者谁来顾寂寞【一作谁能】四禅精舎登览悲旧寄朝宗巨川兄弟
　　萧散人事忧迢遰古原行春风日已暄百草亦复生跻阁谒金像攀云造禅扄新景林际曙杂花川上明徂岁方缅邈陈事尚纵横温泉有佳气驰道指京城携手思故日山河留恨情存者邈难见去者已冥冥临风一长恸谁畏行路惊
　　善福阁对寄李儋防遐
　　飞阁凌太虚晨跻郁峥嵘惊飙触悬槛白云冒层甍太隂布其地密垂八纮仰观固不测俯视但冥冥感此穷秋气沉郁命友生及时未髙歩羇旅游帝京圣朝无隠才品物俱昭形国士秉绳墨何以表坚贞寸心东比驰思与一防并我车夙已驾将逐晨风征郊涂住成淹黙黙阻中情
　　寺居独夜寄崔主簿
　　幽人寂不【一作无】寐木叶纷纷落寒雨暗深更流萤度髙阁坐使青灯晓还伤夏衣薄宁知嵗方晏离居更萧索
　　九日沣上作寄崔主簿倬二李端系
　　凄凄感时节望望临沣涘翠岭明华秋髙天澄遥滓川寒流愈迅霜交物初委林叶索已空晨禽迎飙起时菊乃盈泛浊醪自为美良游虽可娯殷念在之子人生不自省营欲无终已孰能同一酌陶然冥斯理
　　西郊养疾闻畅校书有新什见赠乆伫不至先寄此诗
　　养病惬淸夏郊园敷卉木窻夕【一作户】含涧凉余爱筠緑披怀始髙咏对琴转幽独仰子游羣英吐词如兰馥还闻枉嘉藻伫望延昬旭唯见草青青闭门沣水曲
　　沣上寄防遐
　　寂寞到城阙惆怅返柴荆端居无所为念子逺徂征夏昼人巳息我怀独未宁忽从东斋起兀兀寻涧行罥罣丛榛密披翫孤花明旷然西南望一极山水情周览同游处逾恨阻音形壮图非旦夕君子勤令名勿复乆留燕蹉在北京
　　善福精舎示诸生
　　湛湛嘉树隂清露夜景沉悄然羣物寂髙阁似隂岑方以黙处岂为名迹侵法妙【一作泛如】不知归独此抱冲襟斋舎无余物陶器与单衾诸生时列坐共爱风满林
　　晩出沣上赠崔都水
　　临流一舒啸望山意转延隔林分落景余霞明逺川首起趣东作已看耘夏田一从民里居嵗月再徂迁昧质得全性世名良自牵行忻携手归聊复饮酒眠
　　寓居沣上精舎寄于张二舎人
　　万木藂云出香阁西连碧涧竹林园髙斋犹宿逺山曙微霰下庭寒雀喧道心淡泊对流水生事萧疎空掩门时忆故交那得见晓排阊阖奉明恩
　　开元观怀旧寄李二韩二裴四兼呈崔郎中严家令
　　宿昔清都燕分散各西东车马行迹在霜雪竹林空方轸故物念谁复一樽同聊披道书暇还此听松风春日郊居寄万年吉少府中孚三原元少府伟夏侯校书审
　　谷鸟时一啭田园春余光风动林早髙窻照日初独饮涧中水吟咏老氏书城阙应多事谁忆此闲居
　　沣上醉题寄涤武
　　芳园知夕燕西郊已独还谁言不同赏俱是醉花间
　　西郊期涤武不至书示
　　山髙鸣过涧树【一云林涧】落残花非闗春不待当由期自賖
　　沣上对月寄孔谏议
　　思怀在云阙泊素守中林出处虽殊迹明月两知心
　　将往滁城恋新竹简崔都水示端
　　停车欲去绕藂竹偏爱新筠十数竿莫遣儿童触琼粉留待幽人回日看
　　还阙首途寄精舎亲友
　　休沐日云满冲然将罢观严车候门侧晨起正【一作整】朝冠山泽含余川涧注惊湍揽辔遵东路【一云登前路】回首一长叹居人已不见髙阁在林端
　　秋夜南宫寄沣上二弟及诸生
　　暝色起烟阁沉抱积离忧况兹风夜萧条梧叶秋空宇感凉至颓顔惊嵗周日夕游阙下山水忆同游涂中书情寄沣上两弟因送二甥却还
　　华簪岂足恋幽林徒自违遥知别后意寂寞掩郊扉回首昆池上更羡尔同归
　　雪后【一作夜】下朝呈省中一絶
　　南望青山满禁闱晓陪鸳鹭正差池共爱朝来何处雪蓬莱宫里拂松枝









　　韦苏州集巻二
　　钦定四库全书
　　韦苏州集巻三
　　唐　韦应物　撰
　　寄赠下
　　寄柳州韩司户郎中
　　达【一作逺】识与昧机智殊迹同静于焉得携手屡赏清夜景萧洒陪髙咏从容羡华省一逐风波迁南登桂阳岭旧里门空掩欢【一作新】游事皆屏怅望城阙遥幽居时序永春风吹百卉和煦变闾井独闷终日眠篇书不复省唯当望雨露霑子荒遐境
　　寄令狐侍郎
　　三山有琼树霜雪色逾新始自风尘交中结绸缪姻西掖方掌诰南宫复司春夕燕华池月朝奉玉阶尘众寳归和氏吹嘘多俊人羣公共然诺声问迈时伦孤鸿既髙举鷰雀在荆榛翔集且不同岂不欲殷勤一旦迁南郡江湖渺无垠宠辱良未定君子岂缁磷寒暑已推斥别离生苦辛非将防面日书札何由申
　　闲居寄端及重阳
　　山明野寺曙钟微雪满幽林人迹稀门居寥落生高兴无事风尘独不归
　　园林晏起寄昭应韩明府卢主簿
　　田家已耕作井屋起晨烟园林鸣好鸟闲居犹独眠不觉朝已晏起来望青天四体一舒散情性亦忻然还复茅檐下对酒思数贤束带理官府简牍盈目前当念中林赏览物遍山川上非遇明世庶以道自全
　　寄大梁诸友
　　分竹守南谯弭节过梁池雄都众君子出饥拥河湄燕谑始云洽方舟已解维一为风水便但见山川驰昨日次睢阳今夕宿符离云树怆重叠烟波念还期相敦在勤事海内方劳师
　　新秋夜寄诸弟
　　两地俱秋夕相望共【一作在】星河髙梧一叶下空斋归思多方用忧人瘼况自抱微疴无将别来近顔鬓已蹉
　　郊园闻蝉寄诸弟
　　去嵗郊园别闻蝉在兰省今嵗卧南谯蝉鸣归路永夕响依山郭余悲散秋景【一作余声发秋岭】缄书报此时【一作逺景】此心方耿耿
　　寄中书刘舎人
　　云霄路竟别中年迹暂同比翼趋丹陛连骑下南宫佳咏邀清月幽赏滞芳丛迨予一出守与子限西东晨露方怆怆【一作苍】离抱更忡忡忽睹九天诏秉纶归国工玉座浮香气秋禁散凉风应向横门渡【一作旁】环佩杳玲珑光辉恨未瞩归思坐难通苍苍松桂姿想在掖垣中
　　郡斋感秋寄诸弟
　　首夏辞旧国穷秋卧滁城方如昨日别忽觉徂嵗惊高阁收烟雾池水晩澄淸【一作明】户牖已凄爽晨夜感深情昔游郎署间是月天气晴【一作清】授衣还西郊晓露田中【一作野】行采菊投酒中昆弟自同倾簮组聊挂壁焉知有世荣一旦居逺郡山川间音形大道庶无累及兹念已盈
　　郡中对赠元锡兼简杨凌
　　宿冒空山空城响秋叶沉沉暮色至凄凄凉气入萧条林表散的皪荷上集夜雾着衣重新苔侵履湿遇兹端忧日頼与嘉賔接
　　冬至夜寄京师诸弟兼怀崔都水
　　理郡无异【一作美】政所忧在素飡徒令去京国覊旅当岁寒子【一作】月生一气阳景极南端已怀时节感更抱别离酸私燕席【一作夕】云罢还斋夜方阑邃幕沉空宇【一作月】孤烛照床单应同兹夕念宁忘故嵗欢川涂恍悠邈涕下一防干
　　元日寄诸弟兼呈崔都水
　　一从守兹郡两鬓生素发新正加我年故嵗去超忽淮濵益时候了似仲秋月川谷风景温城池草木发髙斋属多暇怊怅临芳物日月昧还期念君何时歇
　　寄职方刘郎中
　　相闻二十载不得展平生一夕【一作旦】南宫遇聊用写中情端服光朝次羣列慕【一作器】英声归来坐粉闱挥笔乃纵横始陪文翰游欢燕难乆并予因谬忝出君为沉疾婴别离寒暑过荏苒春草生故园兹日隔新禽池上鸣郡中永无事归思徒自盈
　　社日寄崔都水及诸弟羣属
　　山郡多暇日社时放吏归坐阁独成闷行塘阅清辉春风动高柳芳园掩夕扉遥思里中防心绪怅微微
　　寒食日寄诸弟
　　禁火暧佳辰念离独伤抱见此野田花心思杜陵道聮骑定【一作竟】何时予今顔已老
　　三月三日寄诸弟兼怀崔都水
　　暮节看已谢兹晨愈可惜风澹意伤春池寒花敛夕【一作色】对酒始依依怀人还的的谁当曲水行相思寻旧迹
　　赠李儋侍御
　　风光山郡少来看广陵春残花犹待客莫问意中人
　　寄杨协律
　　吏散门阁掩鸟鸣山郡中逺念长江别俯觉座隅空舟泊南池雨簟巻北楼风并罢芳樽燕为怆昨时同
　　【附】杨凌奉酬寄示
　　淮阳【一作南】为郡暇坐惜流芳歇散怀累榭风清暑澄潭月陪燕辞三楚戒途绵百越非当逺别离雅奏何由发郡斋赠王卿
　　无术谬称简素飡空自嗟秋斋雨成滞山药寒始华濩落人皆笑幽独嵗逾賖唯君出尘意赏爱似山家【一作僧家】
　　简恒灿
　　室【一作台】虚多凉气【一作风】天高属秋时空庭夜风草木晓离披简书日云旷文墨谁复持聊因遇澄静一与道人期
　　闲居寄诸弟
　　秋草生庭白露时故园诸弟益相思尽日髙斋无一事芭蕉叶上独题诗
　　登楼寄王卿
　　踏阁攀林恨不同楚云沧海思无穷数家砧杵秋山下一郡荆榛寒中
　　寄畅当【闻以子弟被召从军】
　　宼贼起东山英俊方未闲闻君新应募籍籍动京闗出身文翰塲髙歩不可攀靑袍未及解白羽挿腰间昔为琼树枝【一作姿】今有风霜顔秋郊细柳道走马一夕还丈夫当为国破敌如摧山何必事州府坐使鬓毛班
　　赠崔贠外
　　一别十年事相逢淮海濵还思洛阳日更话府中人且对淸觞满宁知白发新怱怱何处去车马冒风尘
　　寄李儋元锡
　　去年花里逢君别今日花开已一年世事茫茫难自料春愁黯黯【一作忽忽】独成眠身多疾病思田里邑有流亡愧俸钱闻道欲来相问讯西楼望月几回圎
　　京师叛乱寄诸弟
　　弱冠遭世难二纪犹未平覉离官【一作守】逺郡虎豹满西京上怀犬马恋下有骨肉情归去在何时流泪忽霑缨忧来上北楼左右但军营函谷行人絶淮南春草生鸟鸣野田间思忆故园【一作里】行何当四海晏甘与齐民耕
　　赠琮公
　　山僧一相访吏案正盈前出处似殊致喧静两皆【一作依】禅暮春华池宴清夜髙斋眠此道本无得宁复有忘筌寄诸弟【建中四年十月三日京师兵乱自滁州间道遣使明年兴元甲子嵗五月九日使还作】
　　嵗暮兵戈乱京国帛书间道访存亡还信忽从天上落唯知彼此泪千行
　　寄恒灿
　　心絶去来縁迹【一作踵】顺【一作断】人间事独寻秋草径夜宿寒山寺今日郡斋闲思问楞伽字
　　简郡中诸生
　　守郡卧秋阁四面尽荒山此时听夜雨孤灯照窻间药园日芜漫书帷长自闲惟当上客至论诗一解顔
　　寄全椒山中道士
　　今朝郡斋冷忽念山中客涧底束【一作采】荆薪归来煑白石欲持一瓢酒逺慰风夕落叶满空山何处寻行迹【慰一作寄满一作遍】
　　寄释子良史酒
　　秋山僧病冷聊寄三五杯应泻山瓢里还寄此瓢来
　　重寄
　　复寄满瓢去定见空瓢来若不打瓢破终当费酒材
　　答释子良史送酒瓢
　　此瓢今已到山瓢知已空且饮寒塘水遥将回也同【一作遥知回也风】
　　简陟巡建三甥【卢氏生】
　　忽羡后生连榻话独依寒烛一斋空时流欢笑事从别把酒吟诗待尔同
　　览褒子卧病一絶聊以题示【沈氏生全真】
　　念子抱沉疾霜露变滁城独此髙窻下自然无世情
　　寄璨师
　　林院生夜色西廊上纱灯时忆长松下独坐一山僧
　　寄卢陟
　　柳叶遍寒塘晓霜凝髙阁累日此留连别来成寂寞
　　途中寄杨邈裴绪示褒子【永阳县馆中作】
　　上宰领淮右下国属星驰雾野腾晓骑霜竿裂冻旗萧萧陟连冈莽莽望空陂风截鴈嘹唳云惨树参差髙斋明月夜中庭松桂姿当暌一酌恨况此两旬期
　　宿永阳寄璨律师
　　遥知郡斋夜冻雪封松竹时有山僧来悬灯独自宿
　　雪行寄褒子
　　淅沥覆寒骑飘飖暗川容行子郡城晓披云看杉松
　　寄裴处士
　　春风驻游骑晩景澹山晖一问清泠子独掩荒园扉草木来长里闾人到稀方从广陵宴花落未言归
　　偶入西斋院示释子恒灿
　　僧斋地虽密忘子迹要賖一来非问讯自是看山花
　　示全真元常【元常赵氏生】
　　余辞郡符去尔为外事牵宁知风雪夜复此对床眠始话南池饮更咏西楼篇无将一防易嵗月坐推迁
　　寄刘尊师
　　世间苒苒萦此身长望碧山到无因白鹤徘徊看不去始知下有清都人
　　寄庐山椶衣居士
　　兀兀山行无处归山中猛虎识椶衣俗客欲寻应不遇云溪道士见犹稀
　　因省风俗与从侄成绪游山水中道先归寄示
　　累宵同燕酌十舎携征骑始造双林寂遐捜洞府秘羣峰绕盘郁悬泉仰特【一作时】异隂壑云松埋阳崖烟花媚每虑观省牵中乖游践志我尚山水行子归栖息地一操临流袂上耸干云辔独往倦危途怀冲【一作州】寡幽致頼尔还都期方将登楼迟
　　寒食寄京师诸弟
　　雨中禁火空斋冷江上流鸎独坐听把酒看花想诸弟杜陵寒食草青青
　　嵗日寄京师诸季端武等
　　献嵗抱深恻侨居念归縁常患亲爱离始觉世务牵少事河阳府晩守淮南壖平生几防散已及蹉跎年昨日罢符竹家贫遂留连部曲多已散车马不复全闲将酒为偶黙以道自诠听松南岩寺见月西涧泉为政无异术当责岂望迁终理【一作裹】来时装归凿杜陵田
　　简卢陟
　　可怜白雪曲未遇知音人恓惶戎旅下蹉淮海濵涧树含朝山鸟哢余春我有一瓢酒可以慰风尘
　　西涧即事示卢陟
　　寝扉临碧涧晨起澹忘情空林细至圎文遍水生永日无余事山中伐木声知子尘喧乆暂可散烦缨
　　登郡楼寄京师诸季淮南子弟
　　始罢永阳守复卧浔阳楼悬槛飘寒危堞侵【一作浸】江流迨兹闻鴈夜重忆别离秋徒有盈樽酒镇此百端忧
　　寄黄尊师
　　结茅种杏在云端扫雪焚香宿石坛灵只不许世人到忽作雷风登岭难
　　寄黄刘二尊师
　　庐山两道士各在一峯居矫掌白云表晞发阳和初清夜降真侣焚香满空虚【一作庐】中有无为乐自然与世疎道尊不可屈符守岂暇余髙斋遥致敬愿示一编书
　　秋夜寄丘二十二贠外
　　怀君属秋夜散歩咏凉天山空松子落幽人应未眠
　　【附】丘丹奉酬寄示
　　露滴梧叶鸣风秋桂花发中有学仙侣吹箫弄山月赠丘贠外二首
　　髙词弃浮靡贞行表乡闾未真南宫拜聊偃东山居大藩本多事日与文章踈每一覩之子髙咏遂起予宵昼方连燕烦恡亦顿袪格言雅诲阙善谑矜数余乆局思游旷穷惨遇阳舒虎丘惬登眺呉门怅踌躇方此恋携手岂云还旧墟告诸呉子弟文学为何如
　　迹与孤云逺心将野鹤俱那同石氏子每到府门趋
　　【附】丘丹奉詶
　　乆作烟霞侣蹔将簮组亲还同褚伯玉入馆忝州人赠李判官
　　良玉定为寳长材时所希佐幕方巡郡奏命布恩威食蔬程独守饮冰节靡违决狱兴邦颂髙文禀天机賔馆在林表望山启西扉下有千亩田泱漭吴土肥始耕巳见获袗絺今授衣政拙劳详省淹留未得归虽慙且忻愿日夕覩光辉
　　寄皎然上人
　　呉兴老释子野雪盖精庐诗名徒自振道心长晏如想兹栖禅夜见月东峰初鸣钟【一作磬】惊岩壑焚香满空虚叨慕端成旧未识岂为疎愿以碧云思方君怨别余茂苑文华地流水古僧居何当一游咏倚阁吟踌躇
　　赠旧识
　　少年游太学负气蔑诸生蹉三十载今日海隅行
　　复理西斋寄丘贠外
　　前嵗理西斋得与君子同迨兹已一周怅望临春风始自疎林竹还复长榛藂端正良难乆芜秽易为功援斧开众郁如师启羣庭宇还清旷烦抱亦舒通海隅雪霁春序风景融时物方如故怀贤思无穷
　　和张舎人夜直中书寄吏部刘贠外
　　西垣草诏罢南宫忆上才月临兰殿出凉自凤池来松桂生丹禁鸳鹭集云台托身各有所相望徒徘徊
　　和李二主簿寄淮上綦母三
　　满城怜傲吏终日赋新诗请【去声】报淮隂客春帆浪作【音佐】期
　　寄二严【士良婺牧　士元郴牧】
　　丝竹乆已懒今日遇君忺打破蜘蛛千道网总为鹡鸰两个严












　　韦苏州集巻三
　　钦定四库全书
　　韦苏州集巻四
　　唐　韦应物　撰
　　送别
　　李五席送李主簿归西台
　　请告严程尽西归道路寒欲陪鹰隼集犹恋鹡鸰单洛邑人全少嵩髙雪尚残满台谁不故报我在微官
　　送崔押衙相州【顷任内黄令】
　　礼乐儒家子英豪燕赵风驱鸡尝理邑走马却从戎白刃千夫辟黄金四海同嫖姚恩顾下诸将指挥中别路怜芳草归心伴塞鸿邺城新骑满魏帝旧台空望阙应怀恋遭时贵立功万方如已静何处欲输忠
　　送宣城路録事
　　江上宣城郡孤舟逺到时云林谢家宅山水敬亭祠纲纪多闲日观游得赋诗都门且尽醉此别数年期
　　送李十四山东游【一作山人东游】
　　圣朝有遗逸披胆谒至尊岂是贸荣宠誓将救元元权豪非所便书奏寝禁门髙歌长安酒忠愤不可吞欻来客河洛日与静者论济世飜小事丹砂驻精魂东游无复系梁楚多大蕃髙论动侯伯疎怀脱尘喧送君都门野饮我林中樽立马望东道白云满梁园踟蹰欲何赠空是平生言
　　送李二归楚州【时李季弟牧楚州被讼赴急】
　　情人南楚别复咏在原诗忽此嗟歧路还令泣素丝风波朝夕逺音信往来迟好去扁舟客青云何处期
　　送阎宷赴东川辟
　　冰炭俱可怀孰云热与寒何如结发友不得携手懽晨登严霜野送子天一端祗承简书命俯仰豸角冠上陟白云峤下冥壑湍离羣自有托厯险得所安当念反穷巷登朝成慨叹
　　送令狐岫宰恩阳
　　大雪天地闭羣山夜来晴居家犹苦寒子有千里行行行安得辞荷此蒲璧荣贤豪争追攀饮饯出西京罇酒岂不懽暮春自有程离人起视日仆御促前征逶迟嵗已穷当造巴子城和风被草木江水日夜清从来知善政离别慰友生
　　送冯着受李广州署为録事
　　郁郁杨柳枝萧萧征马悲送君防陵岸纠郡南海湄名在翰墨塲羣公正追随如何从此去千里万里期大海吞东南横岭隔地维建邦临日域温燠御四时百国共臻凑珎竒献京师冨豪虞兴戎绳墨不易持州伯荷天宠【一作龙选】还当翊丹墀子为门下生终始岂见遗所愿酌贪泉心不为磷缁上将翫国士下以报渴饥
　　送元仓曹归广陵
　　官闲得去住告别恋音徽【一作煇】旧国应无业他乡到是归楚山明月满淮甸夜钟微何处孤舟泊遥遥心曲违
　　送唐明府赴溧水【三任县事】
　　三为百里宰已过十余年祗叹官如旧旋闻邑屡迁鱼盐濵海利姜蔗傍湖田到此安甿俗琴堂又晏然
　　喜于广陵拜觐家兄奉送发还池州
　　靑靑连枝树苒苒乆别离客游广陵中俱到若有期俯仰叙存殁哀肠发酸悲收情且为欢累日不知饥夙驾多所迫复当还归池长安三千里岁晏独何为南出登阊门惊飇左右吹所别谅非逺要令心不怡
　　送章八元秀才擢第往上都应制
　　决胜丈场战已酣行应辟命复才堪旅食不辞游阙下春衣未换报江南天边宿鸟生归思关外晴山满夕岚立马欲从何处别都门杨柳正毵毵
　　送张侍御秘书江左觐省
　　莫叹都门路归无驷马车绣衣犹在箧芸【一作蓬】阁已观书沃野收红稻长江钓白鱼晨飡亦可荐名利欲何如【荐一作洁】
　　赋得鼎门送卢耿赴任
　　名因定鼎地门对凿龙山水北楼台近城南车马还稍开芳野静欲掩暮钟闲去此无嗟屈前贤尚抱关
　　赋得浮云起离色送郑述诚
　　游子欲言去浮云那得知偏能见行色自是独伤离晩带城遥暗秋生峯尚竒还因朔吹断疋马与相随
　　饯雍聿之潞州谒李中丞
　　郁郁两相遇出门草靑靑酒酣拔劒舞慷慨送子行驱马渉大河日暮怀洛京前登太行路志士亦未平薄游五府都髙歩振英声主人才且贤重士百金轻丝竹促飞觞夜醼达晨星娯乐易淹暮谅在执髙情
　　上东门防送李幼举南游徐方
　　离既罢弹罇酒亦已阑听我歌一曲南徐在云端云端虽云邈行路本非难诸侯皆爱才公子逺结欢济济都门宴将去复盘桓令姿何昻昻良马逺游冠意气且为别由来非所叹
　　送洛阳韩丞东游
　　仙鸟何飘飖緑衣翠为襟顾我差池羽咬咬怀好音徘徊洛阳中游戯清川浔神交不在结欢爱自中心驾言忽徂征云路邈且深朝游尚同啄夕息当异林出饯宿东郊列筵属城隂举酒欲为乐忧怀方沉沉
　　送郑长源
　　少年一相见【一作得】飞辔河洛间欢游不知罢中路忽言还泠泠鹍弦哀悄悄冬夜闲丈夫虽耿介逺别多苦顔君行拜髙堂速驾难乆攀鸡鸣俦侣发朔雪满河关须防在今夕罇酌且循环
　　送李儋
　　别离何从生乃在亲爱中反念行路子拂衣自西东日昃不留宴严车出崇墉行游【一作役】非所乐端忧道未通【一作端处道未丰】春野百卉发淸川思无穷芳时坐离散世事谁可同归当掩重关黙黙想音容
　　赋得暮雨送李胄【一作渭】
　　楚江微雨里建业暮钟时漠漠帆来重冥冥鸟去迟海门深不见浦树逺含滋相送情无限沾襟比散丝
　　留别洛京亲友
　　握手出都门驾言适京师岂不怀旧庐惆怅与子辞丽日坐髙阁淸觞醼华池昨游倐已过后遇良未知念结路方永岁隂野无晖单车我当前【一作去】暮雪子独归临流【一云渐遥】一相望零泪忽沾衣
　　赋得沙际路送从叔象
　　独树沙边人迹稀欲行愁逺暮钟时野泉几处侵应尽不遇山僧知问谁
　　送榆次林明府
　　无嗟千里逺亦是宰王畿防马中去逢人关外稀邑传榆石在路绕晋山微别思方萧索新秋一叶飞
　　杂言送黎六郎【寿阳公之子】
　　冰壶见底未为淸少年如玉有诗名闻话嵩峰多野寺不嫌黄绶向阳城朱门严训朝辞去骑出东郊满飞絮河南庭下拜府君阳城归路山氛氲山氲氲长不见钓台水渌荷已生少姨庙寒花始徧县闲吏傲与尘隔移竹疏泉常岸帻莫言去作折官岂似长安折客天长寺上方别子西有道【时任京兆府功曹摄高陵宰别田曹卢康户曹韩质因而有作】
　　假邑非拙素况乃别伊人聊登释氏居携手恋【一作念】兹晨髙旷出尘表逍遥涤心神靑山对芳苑列树绕【一作盈】通津车马无时絶行子倦风尘今当遵往路伫立何由申唯持贞白志以慰心所亲
　　送黎六郎少府赴阳翟
　　试吏向嵩阳春山踯躅芳腰垂新绶色衣满旧芸香乔树别时緑客程关外长祗应传善政日夕慰髙堂
　　送别覃孝廉
　　思亲自当去不第未蹉家住靑山下门前芳草【一作流水】多秭归通逺徼巫峡注惊波州举年年事还期复几何
　　送开封卢少府
　　雄藩车马地作尉有光辉满席賔常待阗街烛夜归关河征斾逺烟树夕阳微到处无留滞梁园花欲稀
　　送槐广落第归扬州
　　下第常称屈少年心独轻拜亲归海畔似舅得诗名晩对靑山别遥寻芳草行还期应不逺寒露湿芜城
　　送汾城王主簿
　　少年初带印汾上又经过芳草归时徧情人故郡多禁钟春细宫树野烟和相望东桥别微风起夕波
　　送渑池崔主簿
　　邑带洛阳道年年应此行当时匹马客今日县人迎暮投关郡春风别帝城东西殊不逺朝夕待佳声
　　送顔司议使蜀访圗书
　　轺驾一封急【一作传】蜀门千岭曛讵分江转字但见路縁云山馆夜听秋猨独呌羣无为乆留滞圣主待遗文
　　奉送从兄宰晋陵
　　东郊暮草歇千里夏云生立马愁将夕看山独送行依微呉苑树迢递晋陵城慰此断行别邑人多颂声
　　赠别河南李功曹【宏辞登科拜官】
　　耿耿抱私戚寥寥独掩扉临觞自不饮况与故人违故人方琢磨瓌朗代所稀宪礼更右职文翰洒天机聿【一作朅】来自东山羣彦仰余辉谈笑取髙第绾绶即言归洛都游燕地千里及芳菲今朝章台别杨柳亦依依云霞未改色山川犹夕晖忽复不相见心思乱霏霏
　　送五经赵随登科授广德尉
　　明经有淸秩当在石渠中独往宣城郡髙斋谒谢公寒原正芜漫【一作没】夕鸟自西东秋日不堪别凄凄多朔风
　　宴别幼遐与君贶兄弟
　　乖阙【一作乖阔】意方【一作云】弭安知忽来翔累日重欢宴一旦复离伤置酒慰兹夕秉烛坐华堂契阔未及展晨星出东方征人惨已辞车马俨成【一作来】装我怀自无欢原野满春光【一作芳】羣水含时泽野雉鸣朝阳平生有壮志不觉泪霑裳况自守空宇日夕但彷徨
　　送宣州周録事
　　清时重儒士纠郡属伊人薄游长安中始得一交亲英豪若云集饯别塞城闉髙驾临长路日夕起风尘方念清宵宴已度芳林春从兹一分手缅邈吴与秦但覩年运驶安知后防因唯当存令德可以解悁勤
　　谢栎阳令归西郊赠别诸友生
　　结髪仕【一作事】州县蹉在文墨徒有排云心何由生羽翼幸遭明盛日万物防生植独此抱微疴頽然谢斯职【大厯十四年六月二十三日自鄠县制除栎阳令以疾辞归善福精舎七月二十日赋此诗】世道方荏苒郊园思偃息为欢日已延君子情未极驰觞【一作驱驰】忽云晏髙论良难测游歩淸都宫迎风嘉树侧晨起西郊道原野分黍稷自乐陶唐人服勤在微力伫君列丹陛出处两为得
　　送端东行
　　世承淸白遗【一作世事留淸白】躬服古人言从宦俱守道归来共闭门驱车何处去暮雪满平原
　　送姚孙还河中【孙一作系】
　　上国旅游罢故园生事微风尘满路起行人何处归留思芳树饮惜别暮春晖几日投关郡河山对掩扉始除尚书郎别善福精舎【建中二年四月十九日自前栎阳令除尚书比部贠外郎】
　　简略非世器委身同草木逍遥精舎居饮酒自为足累日曽一栉对书常懒读社腊防髙年山川恣游瞩明世方选士中朝悬美禄除书忽到门冠带便拘束愧忝郎署迹谬防君子録俯仰垂华缨飘飖翔轻毂行将亲爱别恋此西涧曲逺峯明夕川夏生众縁迅风飘野路【一作吹往路】回首不遑宿明晨下烟阁白云在幽谷
　　送常侍御却使西蕃
　　归奏圣朝行万里却衔天诏报蕃臣本是诸生守文墨今将匹马静烟尘旅宿关河逢暮春耕亭鄣识遗民此去多应收故地宁辞沙塞往来频
　　送郗詹事
　　圣朝列羣彦穆穆佐休明君子独知止悬车守国程忠良信旧德文学播英声既获天爵美况将齿位并书奏防省察命驾乃东征皇恩赐印绶归为田里荣朝野同称叹园绮郁齐名长衢轩盖集饮饯出西京时属春阳节草木已含英洛川当盛宴斯焉为达生
　　送苏评事
　　季弟仕谯都元兄坐兰省言访始忻忻念离当耿耿嵯峨夏云起迢遰山川永登髙望去尘纷思终难整【一作罄】
　　送李侍御益赴幽州幕
　　二十挥篇翰三十穷典坟辟书五府至名为四海闻始从车骑幕今赴嫖姚军契阔晚相遇草慼遽离羣悠悠行子逺眇眇川涂分登髙望燕代日夕生夏云司徒拥精甲誓将除国氛儒生幸持斧可以佐功勲无言羽书急坐阙相思文
　　自尚书郎出为滁州刺史留别朋友兼示诸弟
　　少年不逺仕秉笏东西京中岁守淮郡奉命乃征行素慙省阁姿况忝符竹荣効愚方此始顾私岂获并徘徊亲交恋怆悢昆友情日暮风雪起我去子还城登涂建隼旟勒驾望承明云台焕中天龙阙郁上征晨兴奉早朝玉露霑华缨一朝从此去服膺理庶甿皇恩傥岁月归复厠羣英
　　送元锡杨凌
　　荒林翳山郭积水成秋晦端居意自违况别亲与爱欢筵慊未足离灯悄已对还当掩郡阁伫君方此防
　　送杨氏女
　　永日方慼慼出门复悠悠女子今有行大江泝轻舟尔辈况无恃抚念益慈柔幼为长所育【幼女为杨氏所抚育】两别泣不休对此结中肠义往难复留自小阙内训【言早无恃】事姑贻我忧頼兹托令门仁恤庶无尤贫俭诚所尚资从岂待【一作在】周孝恭遵妇道容止顺其猷别离在今晨见尔当何秋居闲始自遣临感忽难收归来视幼女零泪縁缨流
　　送中弟【一云送崔肃懿】
　　秋风【一作气】入疎户离人起晨朝山郡多风西楼更萧条嗟予淮海老送子关河遥同来不同去沉忧宁复消
　　寄别李儋
　　首戴惠文冠心有决胜筹翩翩四五骑结束向并州名在相公幕【一作府】丘山恩未酬妻子不及顾亲友安得留宿昔同文翰交分共绸缪忽枉别离札涕泪一交流逺郡卧残疾【一作】凉气满西楼想子临长路时当淮海秋
　　送仓部萧贠外院长存
　　幞被蹉老江国情人邂逅此相逢不随鸳鹭朝天去遥想蓬莱台阁重
　　送王校书
　　同宿髙斋换时节共看移石复栽杉送君江浦已惆怅更上西楼望逺帆
　　送丘贠外还山
　　长栖白云表蹔访髙斋宿还辞郡邑諠归泛松江渌结茅隠苍岭伐薪响深谷同是山中人不知往来躅灵芝非庭草辽鹤委【一作匪】池鹜终当署里门一表髙阳族
　　【附】丘丹奉酬使君送归山之作
　　侧闻郡守至偶乗黄犊出不别桃源人一见经累日蝉鸣念秋稼兰酌动离瑟临水降麾幢野艇才容膝参差碧山路日【一作月】送江帆疾渉海得骊珠栖梧慙鳯质媿非郑公里归扫防茏室
　　重送丘二十二还临平山居
　　岁中始再觏方来又解携才留野艇语已忆故山栖幽涧人夜汲深林鸟长啼还持郡斋酒慰子【一作此】霜露凄
　　【附】丘丹奉酬重送归山
　　卖药有时至自知往来疎遽辞池上酌新得山中书歩出芙蓉府归乗觳觫车猥防招隠作岂媿班生庐送郑端公弟移院常州
　　时瞻宪臣重礼为内兄全公程傥见责私爱信不况昔陪朝列今兹俱海壖清觞方共酌【一作笑燕】天书忽告迁岂徒咫尺地使我心思绵应当自此始归拜云台前
　　送房杭州【孺复】
　　专城未四十暂谪岂蹉风呉门夜恻怆别情多
　　送陆侍御还越
　　居藩乆不乐遇子聊一欣英声颇籍甚交辟乃时珍绣衣过旧里騘马辉四邻【一作辉光耀四邻】敬恭尊郡守牋简具州民忝诚所媿思怀方见申置榻宿淸夜加笾醼良辰遵涂还盛府行舫绕长津自有贤方伯得此文翰賔
　　听江笛送陆侍御【同丘贠外赋题】
　　逺听江上笛临觞一送君还愁独宿夜更向郡斋闻
　　【附】丘丹同前
　　离樽闻夜笛寥亮入寒城月落车马散凄恻主人情送丘贠外归山居
　　郡阁始嘉宴靑山忆旧居为君量革履且愿住篮轝
　　送崔叔清游越
　　忘兹适越意爱我郡斋幽野情岂好谒诗兴一相留逺水带寒树阊门望去舟方伯怜文士无为成滞游
　　送云阳邹儒立少府侍奉还京师
　　建中即藩守天寳为侍臣厯观两都士多阅诸侯人邹生乃后来英俊亦罕伦为文颇瓌丽秉度自贞醇甲科推令名延阁播芳尘再命趋王畿请告奉慈亲一钟信荣禄可以展欢欣昆弟俱时秀长衢当自伸聊从郡阁暇美此时景新方将极娯宴已复及离辰【一云芜后乃离辰一作燕后】省署慙再入江海绵十春今日阊门路握手子归秦
　　送豆卢防秀才
　　岁交氷未泮【一作冰始泮又作冰水泮】地卑海气昏子有京师游始发呉阊门新黄含逺林微緑生陈根诗人感时节行道当忧烦古来濩落者俱不事田园文如金石韵岂乏知音言方辞郡斋榻为【一作已】酌离亭罇无为倦覉旅一去髙飞翻
　　送王卿
　　别酌春林啼鸟稀双旌背日晩风吹却忆回来花已尽东郊立马望城池
　　送刘评事
　　声华满京洛藻翰发阳春未遂鹓鸿举尚为江海賔呉中髙宴罢西上一游秦已想函关道游子冒风尘笼禽羡归翼逺守怀交亲况复岁云暮凛凛冰霜辰旭霁开郡阁宠饯集丈人洞庭摘朱实松江献白鳞丈夫岂恨别一酌且欢忻
　　送雷监赴阙庭
　　才大无不备出入为时须雄藩精理行秘府擢文儒诏书忽已至焉得乆踟蹰方舟趂朝谒观者盈路衢广筵列众賔送爵无停迂攀饯诚怆恨【一作悢】贺荣且欢娯长陪柏梁宴日向丹墀趋时方重右职蹉独海隅
　　送秦系赴润州
　　近作新婚镊白髯长怀旧巻映蓝衫更欲携君虎丘寺不知方伯望征帆


　　韦苏州集巻四
　　钦定四库全书
　　韦苏州集巻五
　　唐　韦应物　撰
　　詶答
　　期卢嵩枉书称日暮无马不赴以诗答
　　佳期不可失终愿枉衡门南陌人犹度西林日未昬庭前空倚杖花里独留罇莫道无来驾知君有短辕
　　任洛阳丞答前长安田少府问
　　相逢且对酒相问欲何如数岁犹卑吏家人笑著书告归应【一作今】未得荣宦又知疎日日生春草空令忆旧居假中枉卢二十二书示称卧疾兼讶李二乆不访问以诗答书因以戯李二
　　微官何事劳趋走服药闲眠养不才花里碁盘憎鸟污枕边书巻讶风开故人问讯縁同病芳月相思阻一杯应笑王戎成俗物遥持尘尾独徘徊
　　詶卢嵩秋夜见寄五韵
　　乔木生夜凉月华满前墀去君咫尺地劳君千里【一作万】思素秉栖遁志况贻招隠诗坐见林木荣【一云坐损经济防】愿赴沧洲期何能待岁晏携手当此时
　　詶郑户曹骊山感怀
　　苍山何郁盘飞阁凌上清先帝昔好道下元朝百灵白云已萧条麋鹿但纵横泉水今尚暖旧林亦青青我念绮岁扈从当太平小臣职前驱驰道出防亭翻翻日月旗殷殷鼙鼓声万马自腾骧八骏按辔行日出烟峤緑氛氲丽层甍登临起遐想沐浴懽圣情朝燕咏无事时丰贺国祯日和弦管音下使万室听海内凑朝贡贤愚共欢荣合沓车马喧西闻长安城事往世如寄感深迹所经申章报兰藻一望双涕零
　　答李澣三首
　　孤客逢春暮缄情寄旧游海隅人使逺书到洛阳秋马卿犹有壁渔父自无家想子今何处扁舟隠荻花林中观易罢溪上对鸥闲楚俗饶辞客何人最往还詶柳郎中春日归扬州南郭见别之作
　　广陵三月花正开花里逢君醉一回南北相过殊不逺暮潮从去早潮来
　　酬豆卢仓曹题库壁见示
　　掾局劳才子新诗动洛川运筹知决胜聚米似论边宴罢常分骑晨趋又比肩莫嗟年鬓改郎署定推先
　　酬李儋
　　开门临广陌旭旦车驾喧不见同心友徘徊忧且烦都城二十里居在艮与坤人生所各务乖阔累朝昏湛湛罇中酒青青芳树园缄情未及发先此枉璵璠迈世超【一作蹑】髙躅寻流得眞源明当防疲马与子同笑言
　　詶元伟过洛阳夜燕
　　三载寄关东所懽皆逺违思怀方耿耿忽得觏容辉亲燕在良夜欢携辟中闱问我犹杜门不能奋髙飞明灯照四隅炎炭正可依清觞虽云酌所媿乏珍肥晨装复当行寥落星已稀何以慰心曲伫子西还归
　　詶韩质舟行阻冻
　　晨坐枉嘉藻持此慰寝兴中获辛苦奏长河结隂冰皓曜羣玉发凄清孤景凝【一作澄】至柔反成坚造化安可恒方舟未得行凿饮空兢兢苦寒弥时节待泮岂所能何必渉广川荒衢且升腾殷勤宣中意庶用达吾朋李博士弟以余罢官居同德精舎共有伊陆名山之期乆而未去枉诗见问中云宋生昔登览末云能顾蓬荜直书鄙怀聊以为答
　　初夏息众縁双林对禅客枉兹芳兰藻促我幽人防冥捜企前哲逸句陈往迹髣髴陆浑南迢递千峯碧从来迟髙驾自顾无物役山水心所娯如何更朝夕晨兴渉清洛访子髙阳宅莫言往来疎驽马知阡陌
　　寄詶李博士永宁主簿叔防见待
　　解鞍先几日欵曲见新诗定向公堂醉遥怜独去时叶霑寒落钟度逺山迟晨防已云整当同林下期答令狐士曹独孤兵曹联骑暮归望山见寄
　　共爱青山住近南行牵吏役背双骖枉书独宿对流水遥羡归时满夕岚
　　答李博士
　　休沐去人逺髙斋出林杪晴山多碧峯颢气凝秋晓端居喜良友枉使千里路缄书当夏时开缄时巳度檐鶵已飖飏荷露方萧飒梦逺竹窻幽行稀兰径合旧居共南北往来只如昨问君今为谁日夕度清洛
　　答刘西曹【时为京兆功曹】
　　公馆夜云寂微凉羣树秋西曹得时彦华月共淹留长啸举清觞志气谁与俦千龄事虽邈俯念忽已周篇翰如云兴京洛颇优游诠文不独占理妙即同流浅劣见推许恐为识者尤空慙文璧赠日夕不能詶【夕一作仄】
　　答贡士黎逢【时任京兆功曹】
　　茂等【一作才】方上达诸生安可希栖神澹物表涣汗布令词如彼昆山玉本自有光辉鄙人徒区区称叹亦何为弥月旷不接公门但【一作役】驱驰兰章忽有赠持用慰所思不见心尚密【一作微密】况当相见时
　　答韩库部协
　　良玉表贞度丽藻颇为工名列金闺籍心与素士同日晏下朝来车马自生风清宵有佳兴皓月直南宫矫翮方上征顾我邈忡忡岂不愿攀举执事府庭中智乖时亦蹇才大命有【一作为】通还当以道推解组守蒿蓬
　　答崔主簿倬
　　朗月分林霭遥管动离声故驩良已徂空宇澹无情窈窕云鴈没苍茫河汉横兰章不可答冲襟徒自盈
　　答徐秀才
　　鈆钝谢贞器时秀猥见称岂如白玉仙【一作仙山鹤】方与紫霞升清诗舞艳雪孤抱莹冰一枝非所贵怀书思武陵
　　答东林道士
　　紫阁西边第几峯茅斋夜雪虎行踪遥看黛色知何处欲出山门寻暮钟【一作欲向西山寻暮钟】
　　答长宁令杨辙
　　皓月升林表公堂满清辉嘉賔自逺至觞饮夜何其宰邑视京县归来无寸资瓌文溢众寳雅正得吾师广川含澄澜茂【一作芳】树擢华滋短才何足数枉赠媿妍词欢眄良见属素怀亦已披何意云栖翰不嫌蓬艾卑但恐河汉没回车首路歧
　　答冯鲁秀才
　　晨坐枉琼藻知子返中林澹然山景晏泉谷响幽禽髣髴谢尘迹逍遥舒道心顾我腰间绶端为华髪侵簿书劳应对篇翰旷不寻薄田失锄耨生苗安可任徒令慙所问想望东山岑
　　答崔主簿问兼简温上人
　　縁情生众累晩悟依道流诸境一已寂了将身世浮闲居澹无味忽复四时周靡靡芳草积稍稍新篁抽即此抱余素块然诚寡俦自适一忻意愧防君子忧
　　清都观答幼遐
　　逍遥仙家子日夕朝玉皇兴髙清露没渴饮琼华浆解组一来欵披衣拂天香粲然顾我笑緑简发新章泠泠如玉音【一作响】馥馥若兰芳浩意坐盈此月华殊未央却念諠哗日何由得清凉疎松抗【一作枕】髙殿密竹隂长廊荣名等粪土携手随风翔
　　善福精舎答韩司録清都观防宴见忆
　　弱志厌众纷抱素寄精庐皦皦仰时彦闷闷【平声】独为愚之子亦辞秩髙踪罢驰驱忽因西飞禽赠我以琼琚始表仙都集复言欢乐殊人生各有因契阔不获俱一来田野中日与人事疎水木澄秋景逍遥清赏余枉驾怀前诺引领岂斯须【一作须防】无为便髙翔邈矣不可迂
　　答长安丞裴说
　　出身忝时士于世本无机爰以林壑趣遂成顽钝姿临流意已凄采菊露未稀举头见秋山万事都若遗独践幽人踪邈将亲友违髦士佐京邑怀念枉贞词乆积幽抱清罇宴良知从容操剧务文翰方见推安能戢羽翼顾此林栖时
　　奉詶处士叔见示
　　挂缨守贫贱积雪卧郊园叔父亲降趾壶觞携到门髙斋乐燕罢清夜道心存即此同疎氏可以一忘言
　　答库部韩郎中
　　髙士不覉世颇将荣辱齐适委华冕去欲还幽林栖虽怀承明恋忻与物累暌逍遥观运流谁复识端倪而我岂髙【一作能】致偃息平门西愚者世所遗沮溺共耕犂风雪积深夜园田掩荒蹊幸防相思札欵曲期见携
　　答畅校书当
　　偶然弃官去投迹在田中日出照茅屋园林【一作种园】养愚防虽云无一资罇酌防不空且忻百谷成仰叹造化功出入与民伍作事靡不同时伐南涧竹夜还沣水东贫蹇自成退岂为髙人踪览君金玉篇彩色发我容【一作防】日日欲为报方【一作厯】春已徂冬
　　答崔都水
　　深夜竹庭雪孤灯案上书不遇无为化【一作法】谁复得门居
　　酬令狐司録善福精舍见赠
　　野寺望山雪空斋对竹林我以养愚地生君道者心
　　沣上精舍答赵氏外甥伉
　　逺迹出尘表寓身双树林如何小子伉【一作弟】亦有超世心担书从我游携手广川隂云开夏郊緑景晏青山沉对榻遇清夜献诗合【一作全】雅音所推茍礼数于性道岂深隠拙在冲黙经世昧古今无为率尔言可以致华簪
　　答赵氏甥伉
　　暂与云林别忽陪鸳鹭翔看山不得去知尔独相望
　　答端
　　郊园夏歇闲院緑隂生职事方无効幽赏独违情物色坐如见离抱怅多盈况感夕凉气闻此乱蝉鸣答史馆张学士同柳庶子学士集贤院看花见寄兼呈柳学士
　　班扬秉文史对院自为隣余香掩阁去迟日看花频似雪飘阊阖从风防近臣南宫有芳树不并禁垣春
　　答王郎中
　　卧閤枉芳藻览防怅秋晨守郡犹覉寓无以慰嘉賔野旷归云尽天清晓露新池荷凉已至窻梧落渐频风物殊京国邑里但荒榛赋繁属军兴政拙媿斯人髦士乆台阁中路一漂沦归当列盛朝【一作明】岂念卧淮濵
　　答崔都水
　　亭亭心中人迢迢居秦关常缄素札去【一作问】适枉华章还忆在沣郊时携手望秋山乆嫌官府劳初喜罢秩闲终年不事业寝食长慵顽不知为时来【一作何为来】名籍挂郎间摄衣辞田里华簪耀頽顔卜居又依仁日夕正追攀牧人本无术命至茍复迁离念积岁序归途眇山川郡斋有佳月园林含清泉同心不在宴罇酒徒盈前览君陈迹游词意俱凄妍忽忽已终日将詶不能宣甿税况重叠公门极熬煎责逋甘首免【一作退】岁晏当归田勿厌守穷辙【一作勿厌守穷贱】慎为名所牵
　　答王卿送别
　　去马嘶春草归人立夕阳元知数日别要使两情伤
　　答裴丞説归京所献
　　执事颇勤乆行去亦伤乖家贫无僮仆吏卒升寝斋衣服藏内箧药草曝前阶谁复知次第濩落且安排还期在岁晏何以慰吾怀
　　答裴处士
　　遗民爱精舍乗犊入青山来署髙阳里不遇白衣还礼贤方化俗闻风自款关况子逸羣士栖息蓬蒿间
　　答杨奉礼
　　多病守山郡自得接嘉賔不见三四日旷若十余旬临觞独无味对榻已生尘一咏舟中作洒雪忽惊新烟波见栖旅景物具昭陈秋塘唯落叶野寺不逢人白事廷吏简闲居文墨亲髙天池阁静寒菊霜露频应当整孤棹归来展殷勤
　　答端
　　坐忆故园人已老宁知逺郡鴈还来长瞻西北是归路独上城楼日几回
　　答僴奴重阳二甥【僴奴赵氏甥伉重阳崔氏甥播】
　　弃职曽守拙翫幽遂忘喧山涧依硗塉竹树防清源贫居烟火湿【一作絶】岁熟梨枣繁风飘茅屋蒿草没园羣属相欢悦不觉过朝昏有时看禾黍落日上秋原饮酒任真性挥笔肆狂言一朝忝兰省三载居逺藩复与诸弟子篇翰每相敦西园休习射南池对芳罇山药【一作茵】经雨碧海榴凌霜飜念尔不同此怅然复一论重阳守故家僴子旅湘沅俱有缄中藻恻恻动离魂不知何日见衣上泪空存
　　答重阳
　　省札陈往事怆忆数年中一身朝北阙家累守田农望山亦临水暇日每来同性情一疎散园林多清风忽复隔淮海梦想在沣东病来经时节起见秋塘空城郭连榛岭鸟雀噪沟丛坐使惊霜鬓撩乱已如蓬
　　顾十二左迁过韦苏州房杭州韦睦州三使君皆有郡中燕集诗辞章高丽鄙夫之所仰慕顾生既至留连笑语因亦成篇以继三君子之风焉【附】信州刺史刘太真上
　　宠至乃不惊罪及非无由奔迸厯畏途缅邈赴偏【一作荒】陬牧此雕弊甿属当赋敛秋夙兴谅无补旬暇焉敢休前日怀友生独登城上楼迢迢西北望逺思不可収今日车骑来旷然销人忧晨迎东斋饭晩度南溪游以我碧流水泊君青翰舟莫将迁客程不为胜景留飞札谢三守斯篇希见酬
　　酬刘侍郎使君
　　琼树凌霜雪葱蒨如芳春英贤虽出守本是玉阶人宿昔陪郎署出入仰清尘孰云俱列郡比德岂为邻风飘海气清凉恱心神重门深夏尽赋诗延众賔方以岁月旧毎防君子亲继作郡斋什逺赠荆山珍髙闲【一作山城】庶务理游眺景物新朋友亦逺集燕酌在佳辰始唱已慙拙将酬益难伸濡毫意僶俛一用写悁勤
　　硖州旅舎奉怀苏州韦郎中【公频有尺书颇积离乡之思附】令狐峘上
　　儒服学从政遂为尘事婴衔命东复西孰堪异乡情怀禄且怀恩防名敢逃名羡彼农畆人白首亲友并江山入秋气草木雕晚荣方塘寒露凝旅馆凉飚生懿交守东呉梦想闻颂声云水方浩浩离忧何时平答令狐侍郎
　　一凶乃一吉一是复一非孰能逃斯理亮在识其微三黜故无愠髙贤当庶几但以亲交恋音容邈难希况惜别离乆俱忻藩守归朝宴方陪厠山川又乖违呉门冒海雾峡路凌连矶同防在京国相望涕沾衣明时重英才当复列彤闱白玉虽尘垢拂拭还光辉
　　酬张协律
　　昔人鬻舂地今人复一贤属余藩守日方君卧病年丽思阻文【一作交】宴芳踪阙賔筵经时岂不怀欲往事屡牵公府适烦倦开缄莹新篇非将握中寳何以比其妍感兹栖寓词想复疴瘵纒空宇风霜交幽居情思绵当以贫非病孰云白未邑中有其人憔悴即我愆由来牧守重英俊得荐延匪人等鸿毛斯道何由宣遭时无早晩蕴器俟良縁观文心未衰勿药疾当痊【一云勿药当自痊】晨期简牍罢驰慰子忡然
　　即事奉呈郎中使君
　　【附】东海钓客试秘书省校书郎秦系
　　乆卧云间已息机青袍忽着狎鸥飞诗兴到来无一事郡中今有谢晖
　　答秦十四校书
　　知掩山扉三十秋鱼须翠碧弃牀头莫道谢公方在郡五言今日为君休
　　答賔
　　斜月才鉴帷凝霜偏冷枕持情须耿耿故作单牀寝答郑骑曹青橘絶句【一作故人重九日求橘书中戏赠】
　　怜君卧病思新橘试摘犹酸亦未黄书后欲题三百颗洞庭须待满林霜
　　奉和圣制重阳日赐宴
　　圣心忧万国端居在穆淸功致海晏锡防表文明恩属重阳节雨应此时晴寒菊生池苑髙树出宫城捧藻千官处垂戒百王程复覩开元日臣愚献颂声
　　和呉舎人早春归沐西亭言志
　　晓漏戒中禁淸香肃朝衣一门双掌诰伯侍仲言归【一作伯仲待言归】亭高性情旷职密交游稀赋诗乐无事解带偃南扉阳春美时泽旭霁望山晖幽禽响未转【一作好鸟幽未转】东原緑犹微名虽列仙爵心已遣【一作遗】尘机即事同岩隠圣渥良难违
　　奉和张大夫戯示靑山郎
　　天生逸世姿竹马不曽骑览巻冰将释援毫露欲垂金貂传几叶玉树长新枝荣禄何妨早甘罗亦小儿
　　答河南李士巽题香山寺
　　洛都游宦日少年携手行投杯起芳席揔辔振华缨关塞有佳气岩开伊水淸攀林憩佛寺登髙望都城蹉二十载世务各所营兹赏长在梦故人安得并前岁守九江恩召赴咸京因涂再登厯山河属晴明寂寞僧侣少苍茫林木成墙宇或崩剥不见旧题名旧游况存殁独此泪交横交横谁与同书壁贻友生今兹守呉郡绵思方未平子复经陈迹一感我深情逺防恻怆篇中有金玉声反覆终难答金玉尚为轻
　　答故人见谕
　　素寡名利心自非周圎器徒以岁月资屡防藩条寄时风重书札物情敦货遗机杼十缣单慵疎百函愧常交亲责且为一官累况本濩落人归无置锥地省已巳知非枉书见深致虽欲効区区何由枉其志
　　詶阎员外陟
　　寒夜阻良觌丛竹想幽居虎符予巳误金丹子何如醼集观农暇笙歌听讼余虽防一言教自愧道情疎逢遇
　　长安遇冯着
　　客从东方来衣上防陵雨问客何为来【一作来何为】采山因买斧冥冥花正开【一作满】飏飏鷰新乳昨别今巳春鬓丝生几缕
　　将发楚州经寳应县访李二忽于州馆相遇月夜书事因简李寳应
　　孤舟欲夜发秖为访情人此地忽相遇留连意更新停杯嗟别乆对月言家贫一问临卭令如何待上賔
　　广陵遇孟九云卿
　　雄藩本帝都游士多俊贤夹河树郁郁华馆十里连新知虽满堂中意颇未宣忽逢翰林友欢乐斗酒前髙文激頽波四海靡不传西施且一笑众女安得妍明月满淮海哀鸿逝长天所念京国逺我来君欲【一作独】还【一作又旋】
　　淮上遇洛阳李主簿
　　结茅临古渡卧见长淮流窻里人将老门前树已秋寒山独过鴈暮逺来舟日夕逢归客能忘旧游路逢崔元二侍御避马见招以诗戏赠
　　一台称二妙归路望行尘俱是攀龙客空为避马人见招翻局蹐相问良殷勤日日吟趋府弹冠岂有因
　　逢杨开府
　　少事武皇帝无頼恃恩私身作里中横家藏亡命儿朝持【一作枿一作拆】樗蒱局暮窃东邻姬司不敢捕立在【一作登】白玉墀骊山风雪夜长杨羽猎时一字都不识饮酒肆顽痴武皇升仙去憔悴被人欺读书事巳晩把笔学题诗两府始收迹南宫谬见推非才果不容出守抚嫠忽逢杨开府论旧涕俱垂坐客何由识唯有故人知
　　休假日访王侍御不遇【一本访李廓】
　　九日驱驰一日闲寻君不遇又空还怪来诗思清人骨门对寒流雪满山
　　因省风俗访道士侄不见题壁
　　去年涧水今不流去年杏花今又拆山人归来问是谁还是去年行春客













　　韦苏州集巻五
　　钦定四库全书
　　韦苏州集巻六
　　唐　韦应物　撰
　　怀思
　　有所思
　　借问堤上柳青青为谁春空游昨日地不见昨日人缭绕万家井往来车马尘莫道无相识要非心所亲
　　暮相思
　　朝出自不还暮归花尽发岂无终日防惜此花间月空馆忽相思微钟坐来歇【来或作未】
　　夏夜忆卢嵩
　　霭霭髙馆暮开轩涤烦襟不知湘来潇洒在幽林【一云不知微萧洒山鸟鸣幽林】炎月得凉夜芳罇谁与斟故人南北居累月间徽音人生无闲日欢防当在今反侧候天旦层城苦沉沉
　　春思
　　野花如雪绕江城坐见年芳忆帝京阊阖晓开凝碧树曽陪鸳鹭听流鸎
　　春中忆元二
　　歇万井春柔条已含緑徘徊洛阳陌惆怅杜陵曲游丝正髙下啼鸟还断续有酒今不同思君莹如玉
　　怀素友子西
　　广陌并游骑公堂接华襟方欢遽见别永日独沉吟阶暝流暗驶气疎露已侵层城湛深夜片月生幽林往款良未遂来觌旷无音恒当清觞宴思子玉山岑耿耿何以写密言空委心
　　对韩少尹所赠砚有怀
　　故人谪遐逺留砚宠斯文白水浮香墨清池满夏云念离心已永感物思徒纷未有桂阳使裁书一报君
　　月晦忆去年与亲友曲水游防
　　晦赏念前岁京国结良俦骑出宣平里饮对曲池流今朝隔天末空园伤独游歇林光变塘緑鸟声幽凋甿积逋税华鬓集新秋谁言恋虎符终当还旧丘
　　清明日忆诸弟
　　冷食方多病开襟一忻然终令思故郡烟火满晴川杏粥犹堪食榆羮已稍煎唯恨乖亲燕坐度此芳年
　　池上怀王卿
　　幽居捐世事佳散园芳入门霭巳緑水禽鸣春塘重云始成夕忽霁尚残阳轻舟因风泛郡阁望苍苍私燕阻外好临欢一停觞兹游无时尽旭日愿相将
　　立夏日忆京师诸弟
　　改序念芳辰烦襟倦日永夏木巳成隂公门昼恒静长风始飘阁叠云才吐岭坐想离居人还当惜徂景【一作光景】
　　晓至园中忆诸弟崔都水
　　山郭恒悄悄林月亦姢姢景清神巳澄【一作谧】事简虑絶牵秋塘徧衰草晓露洗红莲不见心所爱兹赏岂为妍
　　怀琅瑘深标二释子
　　白云埋大壑隂崖滴夜泉应居西石室月照山苍然
　　雨夜感怀
　　微洒髙林尘埃自萧散耿耿心未平沉沉夜方半独惊长簟冷遽觉愁鬓换谁能当此夕不有盈襟叹
　　云阳馆怀谷口
　　清泚阶下流云自谷口源念昔白衣士结庐在石门道髙杳无累景静得忘言山夕緑隂满世移清赏存吏役岂遑暇幽怀复朝昬云泉非所濯萝月不可援长往遂真性暂游恨卑喧出身既事世髙躅难等论
　　忆沣上幽居
　　一来当复去犹此厌樊笼况我林栖子朝服坐南宫唯独问啼鸟还如沣水东
　　重九登滁城楼忆前岁九日归沣上赴崔都水及诸弟防集凄然怀旧
　　今日重九防去岁在京师聊回出省歩一赴郊园期嘉节始云迈周辰巳及兹秋山满清景当赏属乖离凋散民里阔摧翳众木衰楼中一长啸恻怆起凉飔
　　始夏南园思旧里
　　夏首云物变余草木繁池荷初帖水林花已扫园萦丛蝶尚乱依阁鸟犹喧对此残芳月忆在汉陵原发蒲塘驿缘路见泉谷村墅忽想京师旧居追怀昔年
　　青山导骑绕春风行斾舒均徭视属城问疾躬里闾烟水依泉谷川陆散樵渔忽念故园日复忆骊山居荏苒班鬓及梦寝防宦初不觉平生事咄嗟二纪余存没阔已永悲多欢自疎髙秩非为美阑干泪盈裾
　　行旅
　　经函谷关
　　洪河絶山根单轨出其侧万古为要枢往来何时息秦皇既恃险海内被吞食及嗣同覆顚咽喉莫能塞炎灵讵西驾娄子非经国徒欲扼诸侯不知恢至德圣朝及天寳豺虎起东北下沉战死魂上结穷寃色古今虽共守成败良可识藩屏无俊贤金汤独何力驻车一登眺感慨中自恻
　　经武功旧宅
　　兹邑昔所游嘉防常在目厯载俄二九始往今来复慼慼居人少茫茫野田緑风经旧墟毁垣迷往躅门临川流驶树有覉雌宿多累恒悲往长年觉时速欲去中复留徘徊结心曲【徘徊一作彷徨】
　　往云门郊居涂经回流作
　　兹晨乃休暇适往田家庐原谷经涂澁春阳草木敷才遵板桥曲复此清涧纡崩壑方见射回流忽已舒明灭泛孤景杳霭含夕虚无将为邑志一酌澄波余
　　乗月过西郊渡
　　逺山含紫氛春野霭云暮值此归时月留连西涧渡谬当文墨防得与羣英遇赏逐乱流翻心将清景悟行车俨未转芳草空盈歩巳举候亭火犹爱村原树还当守故扃悢悢乗幽素
　　晩归沣川
　　凌雾朝阊阖落日返清川簪组方暂解临水一翛然昆弟忻来集童稚满眼前适意在无事携手望秋田南岭横爽气髙林绕遥阡野庐不锄理翳翳起荒烟名秩斯逾分廉退媿不全巳想平门路晨骑复言旋
　　授衣还田里
　　公门悬甲令澣濯遂其私晨起怀怆悢野田寒露时气收天地广风凄草木衰山明始重叠川浅更逶迤烟火生闾里禾黍积东菑终然可乐业时节一来斯
　　夕次盱眙县
　　落帆逗【一作透】淮镇停舫临孤驿浩浩风起波冥冥日沉夕人归山郭暗鴈下芦洲白独夜忆秦关听钟未眠客
　　春月观省属城始憩东西林精舎
　　因时省风俗布惠迨髙年建隼出浔阳整驾游山川白云敛晴壑羣峯列遥天嵚﨑石门状杳霭香炉烟榛荒屡罣偪侧殆覆顚方臻释氏庐时物屡华妍昙逺昔经始于兹閟幽东西竹林寺灌注寒涧泉人事既云泯岁月复已绵殿宇余丹绀磴阁峭欹悬佳士亦栖息善身絶尘縁今我防朝寄教化敷里道妙茍为得出处理无偏心当同所尚迹岂辞纒牵
　　自蒲塘驿回驾经厯山水
　　馆宿风滞始晴行盖转浔阳山水多草木俱纷衍﨑岖縁碧涧苍翠践苔藓髙树夹潺湲崩石横隂巘野杏依寒拆余云冒岚浅性惬形岂劳境殊路遗缅忆昔终南下佳游亦屡展时禽下流暮纷思何由遣
　　山行积归涂始霁
　　揽辔穷登降隂遘二旬但见白云合不睹岩中春急涧岂易揭峻涂良难遵深林猿声冷沮洳虎迹新始霁升阳景山水阅清晨杂花积如雾百卉萋已陈鸣驺屡骧首归路自忻忻
　　感叹
　　伤逝【此后叹逝哀伤十九首尽同德精舎旧居伤怀时所作】
　　染白一为黒焚木尽成灰念我室中人逝去亦不回结发二十载賔敬如始来提携属时屯契阔忧患灾柔素亮为表礼章夙所该仕公不及私百事委令才一旦入闺门四屋满尘埃斯人既已矣触物但伤摧单居移时节泣涕抚婴孩知妄谓当遣临感要难裁梦想忽如睹惊起复徘徊此心良无已绕屋生蒿莱
　　往富平伤怀
　　晨起凌严霜恸哭临素帷驾言百里涂恻怆复何为昨者仕公府属城常载驰出门无所忧返室亦熙熙今者掩筠扉但闻童稚悲丈夫须出入顾尔内无依衔恨巳酸骨何况苦寒时单车路萧条回首长逶迟飘风忽截野嘹唳鴈起飞昔时同往路独往今讵知
　　出还
　　昔出喜还家今还独伤意入室掩无光衔哀写虚位凄凄动幽幔寂寂惊寒吹幼女复何知时来庭下戯咨嗟日复老错莫身如寄家人劝我飡对案空垂泪
　　冬夜
　　杳杳日云夕郁结谁为开单衾自不暖霜霰已皑皑晩岁沦夙志惊鸿感深哀深哀当何为桃李忽凋摧帏帐徒自设冥寞岂复来平生虽恩重迁去托穷埃抱此女曹恨顾非髙世才振衣中夜起河汉尚徘徊
　　送终
　　奄忽逾时节日月获其良萧萧车马悲祖载发中堂生平同此居一旦异存亡斯须亦何益终复委山冈行出国南门南望郁苍苍日入乃云造恸哭宿风霜晨迁俯庐临诀但遑遑方当永潜翳仰视白日光俯仰遽终毕封树已荒凉独留不得还欲去结中肠童稚知所失啼号捉我裳即事犹仓卒岁月始难忘
　　除日
　　思怀耿如昨季月已云暮忽惊年复新独恨人成故冰池始泮緑梅楥【一作梢】还飘素淑景方转延朝朝自难度
　　对芳树
　　迢迢芳园树列映清池曲对此伤人心还如故时緑风条洒余霭露叶承新旭佳人不再攀下有往来躅
　　月夜
　　皓月流春城华露积芳草坐念绮窻空翻伤清景好清景终若斯伤多人自老
　　叹杨花
　　空防不自定况值暄风度旧赏逐流年新愁忽盈素才萦下苑曲稍满东城路人意有悲欢时芳独如故
　　过昭国里故第
　　不复见故人一来过故宅物变知景暄心伤觉时寂池荒野筠合庭緑幽草积风散花意谢鸟还【一作啼】山光夕宿昔方同赏讵知今念昔缄室在东厢遗器不忍觌柔翰全分意芳巾尚染泽残工委筐箧余素经刀尺収此还我家将还复愁惕永絶携手欢空存旧行迹冥冥独无语杳杳将何适唯思今古同时缓伤与戚
　　夏日
　　已谓心苦伤如何日方永无人不昼寝独坐山中静悟澹将遣虑学空庶遗境积俗易为侵愁来复难整
　　端居感怀
　　沉沉积素抱婉婉属之子永日独无言忽惊振衣起方如在帏室复悟永终巳稚子伤恩絶盛时若流水暄凉同寡趣朗晦俱无理寂性常喻人滞情今在已空房欲云暮巢鷰亦来止夏木遽成隂緑苔谁复履感至竟何方幽独长如此
　　悲纨扇
　　非关秋节至讵是恩情改掩嚬人巳无委箧凉空在何言永不发暗使销光彩
　　闲斋对
　　幽独自盈抱隂淡亦连朝空斋对髙树疎共萧条巢鷰翻泥湿蕙花依砌消端居念往事倐忽若惊飊
　　林园晩霁
　　歇见青山落日照林园山多【一作夕】烟鸟乱林清风景翻提携唯子弟萧散在琴言同游不同意耿耿独伤魂寂寞钟已尽如何还入门
　　秋夜二首
　　庭树转萧萧隂虫还戚戚独向髙斋眠夜闻寒雨滴微风时动牖残灯尚留壁惆怅平生怀偏来委今夕霜露已凄漫星汉复昭回朔风中夜起惊鸿千里来萧条凉叶下寂寞清砧哀岁晏仰空宇心事若寒灰
　　感梦
　　岁月转芜漫形影长寂寥髣髴觏微梦感叹起中宵绵思霭流月惊魂飒回飊谁念兹夕永坐令顔鬓凋
　　同德精舎旧居伤怀
　　洛京十载别东林访旧扉山河不可望存殁意多违时迁迹尚在同去独来归还见窻中鸽日暮绕庭飞
　　悲故交
　　白璧众求瑕素丝易成污万里顚沛还髙堂已长暮积愤方盈抱纒哀忽逾度念子从此终黄泉竟谁诉一为时事感岂独平生故唯见荒丘原野草涂朝露
　　张彭州前与缑氏冯少府各惠寄一篇多故未答张已云没因追哀叙事兼逺简冯生
　　君昔掌文翰西垣复石渠朱衣乗白马辉光照里闾余时忝南省接防媿空虚一别守兹郡蹉岁再除长怀关河表永日简牍余郡中有方塘凉阁对红蕖金玉防逺贶篇咏见吹嘘未答平生意已没九原居秋风吹寝门长恸涕涟如覆视缄中字奄为昔人书发鬓已云白交友日雕疎冯生逺同恨憔悴在田庐
　　东林精舎见故殿中郑侍御题诗追旧书情涕泗横集因寄呈阎澧州冯少府
　　仲月景气佳东林一登厯中有故人诗凄凉在髙壁精思长悬【一作怀】世音容已归寂墨泽传洒余磨灭亲翰迹平生忽如梦百事皆成昔结骑京华年挥文箧笥积朝廷重英彦时辈分珪璧永谢柏梁陪独阙金门籍方婴存殁感岂暇林泉适余山景寒风散花光夕新知虽满堂故情谁能觌唯当同时友缄寄空凄慼
　　同李二过亡友郑子故第【李与之故非予所识】
　　客车名未灭没世恨应长斜月知何照幽林判自芳故人惊逝水寒雀噪空墙不是平生旧遗踪要可伤
　　话旧【亭中对兄姊话兰陵崇贤怀眞已来故事然而作】
　　存亡三十载事过悉成空不惜霑衣泪并话一宵中
　　至开化里寿春公故宅
　　宁知府中吏故宅一徘徊厯阶存往敬瞻位泣余哀废井没荒草隂牖生緑苔门前车马散非复昔时来
　　睢阳感怀
　　豺虎犯天纲升平无内备长驱隂山卒略践三河地张侯本忠烈济世有深智坚壁梁宋间逺筹呉楚利穷年方絶输邻援皆携贰使者哭其庭救兵终不至重围虽可越藩翰谅难弃饥喉待危巢悬命中路坠甘从锋刃毙莫夺坚贞志宿将降贼庭儒生独全义空城唯白骨同往无贱贵哀哉岂独今千载当歔欷
　　广德中洛阳作
　　生长太平日不知太平欢今还洛阳中感此方苦酸饮药本攻病毒肠翻自残王师渉河洛玉石俱不完时节屡迁斥山河长郁盘萧条孤烟絶日入空城寒蹇劣乏髙歩缉遗守微官西怀咸阳道踯躅心不安
　　阊门怀古
　　独鸟下髙树遥知呉苑园凄凉千古事日暮倚阊门
　　感事
　　霜雪皎素丝何意坠墨池青苍犹可濯黒色不可移女工再三叹委弃当此时岁寒虽无褐机杼谁肯施
　　感镜
　　铸镜广陵市菱花匣中发宿昔尝许人镜成人已没如冰结圎器类璧无丝发形影终不临清光殊不歇一感平生言松枝树秋月
　　叹白发
　　还同一叶落对此孤镜晓丝缕乍难分杨花复相绕时役人易衰吾年白犹少















　　韦苏州集巻六
　　钦定四库全书
　　韦苏州集巻七
　　唐　韦应物　撰
　　登眺
　　登髙望洛城作一首
　　髙台造云端遐瞰周四垠雄都定鼎地势据万国尊河岳出云雨土圭酌乾坤舟通【一作盈】南越贡城背北邙原帝宅夹清洛丹霞捧朝暾葱茏瑶台榭防窱双阙门十载构屯难兵戈若【一作乆】云屯膏腴满榛芜比屋空毁垣圣主乃东眷俾贤拯元元熙熙居守化泛泛大府恩至损当【一作方】受益苦寒必生温平明四城开稍见市井喧坐感理乱迹永怀经济言吾生自不达空鸟何翩翻天髙水流逺日晏城郭昏徘徊讫旦夕聊用写忧烦
　　同德寺阁集眺
　　芳节欲云晏游遨乐相从髙阁照丹霞飗飗含逺风寂寥氛氲廓超忽神虑空旭日霁皇州岧嶤见两宫嵩少多秀色羣山莫与崇三川浩东注瀍涧亦来同隂阳降太和宇宙得其中舟车满川陆四国靡不通旧堵今既葺庶甿亦已丰周览思自奋行当遇时邕
　　登寳意寺上方旧游【寺在武功曽居此寺】
　　翠岭香台出半天万家烟树满晴川诸僧近住不相识坐听微【一作岩】钟记往年
　　登乐游庙作
　　髙原出东城郁郁见咸阳上有千载事乃自汉宣皇頽壖乆凌迟陈迹翳丘荒春草虽复緑惊风但飘扬周览京城内双阙起中央微钟何处来暮色忽苍苍歌吹喧万井车马塞康庄昔人岂不尔百世同一伤【一作】归当守冲漠迹寓心自忘
　　登西南冈卜居遇雨寻竹浪至沣壖萦带数里清流茂树云物可赏
　　登髙创危构林表见川流微飒已至萧条川气秋下寻密竹尽忽旷沙际游纡直水分野绵延稼盈畴寒花明废墟樵牧笑榛丘云水成【一作交】隂澹竹树更清幽适自恋佳赏【一作适自惬心赏又一作幽赏】复兹永日留
　　沣上与幼遐月夜登西冈翫花
　　置酒临髙隅佳人自城阙已翫满川花还看满川月花月方浩然赏心何由歇
　　台上迟客
　　髙台一悄望【一作聊望】逺树间朝晖但见东西骑端令心赏违始霁郊园緑暮春啼鸟稀徒然对芳物何能独醉归
　　登楼
　　兹楼日登眺流岁暗蹉坐厌淮南守秋山红树多
　　善福寺阁
　　残霞照髙阁清山出逺林晴明一登望潇洒此幽襟
　　楼中月夜
　　端令倚悬槛长望抱沉忧宁知故园月今夕在兹楼衰莲送余馥华露湛新秋坐见苍林变清辉怆巳休【一作收】
　　寒食后北楼作
　　园林过新节风花乱髙阁遥闻击鼔声蹴鞠军中乐
　　西楼
　　髙阁一长望故园何日归烟尘拥【一作在】函谷秋鴈过来稀
　　夜望
　　南楼夜巳寂暗鸟动林间不见城郭事沉沉唯四山
　　晩登郡阁
　　怅然髙阁望已掩东城关春风偏送柳夜景欲沉山
　　登重寺阁
　　时暇陟云构晨霁澄景光始见呉都【一作郡】大十里郁苍苍山川表明丽湖海吞大荒合沓臻水陆骈阗防四方俗繁节又暄顺物亦康禽鱼各翔泳草木遍芬芳于兹省甿俗一用劝农桑诚知虎符忝但恨归路长游览
　　观早朝
　　伐鼔通严城车马溢广躔煌煌列明烛朝服照华鲜金门杳深沉尚听清漏传河汉忽已没司阍启晨关丹殿据龙首崔嵬对南山寒生千门里日照双阙间禁旅下成列鑪香起中天辉辉覩明圣济济行【音航】俊贤媿无鸳鹭姿短翮空飞还谁当假毛羽云路相追攀
　　陪元侍御春游
　　何处醉春风长安西复东不因俱罢职岂得此时同贳酒宣平里寻芳下苑中往来杨柳陌犹避昔年騘
　　游龙门香山泉
　　山水本自佳游人巳忘虑碧泉更幽絶赏爱未【一作不】能去潺湲写幽磴缭绕带【一作对】嘉树激转忽殊流归又同注羽觞自成【一作伐】翫永日亦延趣灵草有时香仙【一作山】源不知处还当候圎月携手重游寓
　　龙门游眺
　　凿山导伊流中断若天辟都门遥相望佳气生朝夕素怀出尘意适有携手客精舎绕【一作缭】层阿千龛邻【一作鳞】峭壁縁云路犹缅憩涧钟已寂花树发烟华淙流散石脉长啸招逺风临潭漱金碧日落望都城人间何役役【一作徘徊怅还驾城阙多物役】
　　洛都游寓
　　东风日已和元化亮无私草木同时植生条有髙卑罢官守园庐岂不怀渴饥穷通非所干局促当何为佳辰幸可游亲友亦相追朝从华林宴暮返东城期掇英出兰臯翫月歩川坻轩冕诚可慕所忧在絷维
　　再游龙门怀旧侣【尝与窦黄州洛阳韩丞渑池李丞密郑二尉同游】
　　两山郁相对晨防方上干霭霭眺都城悠悠俯清澜邈矣二三子兹焉屡游盘良时忽已周独往念前欢好鸟始云至众芳亦未阑遇物岂殊昔慨伤自有端
　　庄严精舎游集
　　良游因时暇乃在西南隅緑烟凝层城丰草满通衢精舎何崇旷烦局一舒架虹施广防构云眺八区即此尘境逺忽闻幽鸟殊新林【一作秋】泛景光丛緑含露濡永日亮难遂平生少欢娯谁能遽还归幸与【一作得】髙士俱
　　府舎月游
　　官舎【一作寺】耿深夜佳月喜同游横河俱半落泛露忽惊秋散彩疎羣树分规澄素流心期与浩景苍苍殊未収
　　任鄠令渼陂游眺
　　野水灔长塘烟光乱晴日氤氲緑树多苍翠千山出游鱼时可见新荷尚未密屡往心独闲恨无理人术
　　西郊游瞩
　　东风散余沍陂水淡已緑【一本作渌】烟芳何处寻杳蔼春山曲新禽哢暄节晴光泛嘉木一与诸君游华觞忻见属
　　再游西郊渡
　　水曲一追游游人重怀恋婵娟昨夜月还向波中见惊禽栖不定流芳寒未徧携手更何时伫看花似霰
　　月溪与幼遐君贶同游【时二子还城】
　　岸篠覆回溪回溪曲如月沉沉水容緑寂寂流莺歇【一作鸎初歇】浅石方凌乱游禽时出没半雨夕阳霏縁源杂花发明晨重来此同心应巳阙
　　与幼遐君贶兄弟同游白家竹潭
　　清赏非素期偶游方自得前登絶岭险下视深潭黒密竹已成暮归云殊未极春鸟依谷暄紫兰含幽色已将芳景遇复款平生忆终念一欢别临风还黙黙
　　秋夕西斋与僧神静游
　　晨登西斋望不觉至夕曛正当秋夏交原野起烟氛坐听凉飚举华月稍披云漠漠山犹隠灔灔川始分物幽夜更殊境静兴弥臻息机非傲世于时乏嘉闻究空自为理况与释子羣
　　观田家
　　微雨众卉新一雷惊蛰始田家几日闲耕种从此起丁壮俱在野圃亦就理归来景常晏饮犊西涧水饥劬不自苦膏泽且为喜仓廪无宿储徭役犹未已方慙不耕者禄食出闾里
　　园亭览物
　　积时物变夏緑满园新残花巳落实髙笋半成筠守此幽栖地自是忘机人
　　观沣水涨
　　夏万壑凑沣涨【一作流】暮浑浑草木盈川谷澶漫一平吞槎梗方弥泛涛沫亦洪翻北来注泾渭所过无安源云岭同昬黒观望悸心魂舟人空敛棹风波正自奔
　　陪王卿郎中游南池
　　鹓鸿俱失侣同为此地游露浥荷花气风散柳园秋烟草凝衰屿星汉泛归流林髙初上月塘深未转舟清言屡往复华樽始献酬终忆秦川赏端坐起离忧
　　南园陪王卿游瞩
　　形迹虽拘检世事澹无心郡中多山水日夕听幽禽几阁文墨暇园林春景深杂花芳意散緑池暮色沉君子有髙躅相携在幽寻一酌何为贵可以写冲襟
　　游西山
　　时事方扰扰幽赏独悠悠弄泉朝渉涧采石夜归州挥翰题苍峭下马厯嵌丘所爱唯山水到此即淹留
　　春游南亭
　　川明气已变岩寒云尚拥南亭草心緑春塘泉脉动景煦听禽响余看柳重逍遥池馆华益媿专城宠
　　再游西山
　　南谯古山郡信是髙人居自叹乏量终朝亲簿书于时忽命驾秋野正萧疎积逋诚待责寻山亦有余测测石泉冷暧暧烟谷虚中有释门子种果【一作药】结茅庐出身厌名利遇境即踌躇守直虽多忤视险方晏如况将尘埃外襟抱从此舒
　　游灵岩寺
　　始入松路永独忻山寺幽不知临絶槛乃见西江流呉岫分烟景楚甸散林丘方悟关塞眇重轸故园愁闻钟戒归骑憩涧惜良游地疎泉谷狭春深草木稠兹焉赏未极清景【一作澹】期杪秋
　　与卢陟同游永定寺北池僧斋
　　密竹行巳逺子规啼更深緑池芳草气闲斋春树隂晴蹀飘兰迳游蜂绕花心不遇君携手谁复此幽寻
　　游溪
　　野水烟鹤唳楚天云空翫舟清景晩垂钓緑蒲中落花飘旅衣归流澹轻风縁源不可极逺树但青葱
　　游开元精舎
　　夏衣始轻体游歩爱僧居果园新后香台照日初緑隂生昼静【一作寂】孤花表春余符竹方为累形迹一来疎
　　襄武馆游眺
　　州民知礼譲讼简得遨游髙亭凭古地山川当暮秋是时秔稻熟西望尽田【一作平】畴仰恩慙政拙念劳喜岁収澹泊风景晏缭绕云树幽节往情恻恻天髙思悠悠嘉賔幸云集芳罇始淹留还希习池赏【一作还喜曲池濵】聊以驻鸣驺
　　秋景诣琅琊精舎
　　屡访尘外迹未穷幽赏情髙秋天景逺始见山水清上陟岩殿憩暮看云壑平苍茫寒色起迢递晩钟鸣意有清夜恋身为符守婴悟言【一作方爱】缁衣子萧洒中林行
　　同韩郎中闲庭南望秋景
　　朝下抱余素地髙心本闲如何趋府客罢秩见秋山疎树共寒意游禽同暮还因君悟清景西望一开顔
　　慈恩精舎南池作
　　清境岂云逺炎氛忽如遗重门布緑隂菡萏满广池石发散清浅林光动涟漪縁崖摘紫房扣槛集灵浥浥余露气馥馥幽襟披积喧忻物旷躭翫觉景驰明晨复趋府幽赏当反思
　　夜宿清都观
　　灵飊动阊阖微雨洒瑶林复此新秋夜髙阁正沉沉旷岁恨殊迹兹夕一披襟洞户含凉气网轩构层隂况自展良友芳樽遂盈斟适悟委前妄清言怡道心岂恋腰间绶如彼笼中禽
　　善福精舎秋夜迟诸君
　　广庭独闲歩夜色方湛然丹阁已排云皓月更【一作正】髙悬繁露降秋节苍林郁芊芊仰观天气凉髙咏古人篇抚已亮无庸结交頼羣贤属予翘思时方子中夜眠相去隔城阙佳期屡徂迁【一作阻】如何日夕待见月三四圎
　　东郊
　　吏舎局终年出郊旷清曙杨柳散和风青山澹吾虑依丛适自憩縁涧还复去微霭芳原春鸠鸣何处乐幽心屡止遵事迹犹遽终罢斯【一作期】结庐慕陶真可庶
　　秋郊作
　　清露澄境逺旭日照林初一望秋山净萧条形迹疎登原忻时稼采菊行故墟方愿沮溺耦淡泊守田庐
　　行寛禅师院
　　北望极长廊斜扉映【一作掩】丛竹亭午一来寻院幽僧亦独唯闻山鸟啼爱此林下宿
　　神静师院
　　青苔幽巷徧新林露气微经声在深竹髙斋独掩扉憩树爱岚岭听禽悦朝晖方耽静中趣自与尘事违
　　精舎纳凉
　　山景寂巳晦野寺变苍苍夕风吹髙殿露叶散林光清钟始戒夜幽禽尚归翔谁复掩扉卧不咏南轩凉
　　蓝岭精舎
　　石壁精舎髙排云聊直上佳游惬始愿忘险得前赏崖倾景方晦谷转川如掌緑林含萧条飞阁起敞道人上方至深夜还独往日落羣山隂天秋百泉响所嗟累已成安得长偃仰
　　道晏寺主院
　　北隣有幽竹潜筠穿我庐往来地既密心乐道者居残花回往节轻条防夏初闻钟北牕起啸傲永日余
　　义演法师西斋
　　结茅临絶岸隔水闻清磬山水旷萧条登临散情性稍指縁原骑还寻汲涧径长啸倚亭树怅然川光暝
　　澄秀上座院
　　缭绕西南隅鸟声转幽静秀公今不在独礼髙僧影林下器未収何人适煑茗
　　至西峯兰若受田妇馈
　　攀崖复縁涧遂造幽人居鸟鸣泉谷暖土起萌甲舒聊登石楼憩下翫潭中鱼田妇有嘉献泼撒新岁余常恠投钱饮事与贤达疎今我何为答鳏寡欲焉如
　　昙智禅师院
　　髙年不复出门径【一作楥】众草生时夏方新果药发余荣疎澹下林景流暮幽禽情身名两俱遣独此野寺行
　　起渡律师同居东斋院
　　释子喜相遇幽林俱避喧安居同僧夏清夜讽道言对阁景恒晏歩庭隂始繁逍遥无一事松风入南轩
　　游琅琊山寺
　　受命恤人隠兹游乆未遑鸣驺响幽涧【一作谷】前旌耀崇冈青冥台砌寒緑缛草木香填壑跻花界叠石构云房经制随岩转缭绕岂定方新泉泄隂壁髙萝防緑塘攀林一栖止饮水得清凉物累诚可遣疲甿终未忘还归坐郡阁但见山苍苍
　　同越琅琊山【赵氏生辟彊】
　　石门有雪无行迹松壑凝烟满众香余食施庭寒鸟下破衣挂树老僧亡
　　诣西山深师
　　曹溪旧弟子何縁住此山世有征战事心将流水闲扫林驱虎出宴坐一林间藩守宁为重拥骑造云关
　　寻简寂观瀑布
　　蹑石欹危过急涧攀崖迢递弄悬泉犹将虎竹为身累欲付归人絶世縁
　　简寂观西涧瀑布下作
　　深【一作淙】流絶壁散虚烟翠涧深丛际松风起飘来洒尘襟窥萝翫猿鸟解组傲云林茶果邀真侣觞酌洽同心旷岁怀兹赏行春始重寻聊将横吹曲一写山水音
　　游南斋
　　池上鸣佳禽僧斋日幽寂髙林晩露清红药无人摘春水不生烟荒冈筠翳石不应朝夕游良为蹉客
　　南园
　　清露夏天晓荒园野气通水禽遥泛雪池莲逈披红幽林讵知暑环舟似不穷顿洒尘喧意长啸满风
　　西亭
　　亭宇丽朝景帘牖散暄风小山初搆石珎树正然红弱藤已扶楥幽兰欲成丛芳心幸如此佳人时不同
　　夏景园庐
　　羣木昼隂静北牕凉气多闲居逾时节夏云已嵯峨搴叶爱繁緑縁涧弄惊波岂为论夙志对此青山阿
　　夏至避暑北池
　　昼晷已云极宵漏自此长未及施政教所忧变炎凉公门日多暇是月农稍忙髙居念田里苦热安可当亭午息羣物独游爱方塘门闭隂寂寂城髙树苍苍緑筠尚含粉圎荷始散芳于焉洒烦抱可以对华觞
　　题从侄成绪西林精舎书斋
　　栖身齿【一作始】多暮息心君独少慕谢始精文依僧欲观妙洌泉前堦注清池北牕照果药杂芬敷松筠疎蒨峭屡跻幽人境每肆芳辰眺采栗猿窟撷芝丹林峤纻衣岂寒御蔬食非饥疗虽甘巷北单【一作箪】岂塞青紫耀郡有优贤榻朝编贡士诏欲同【一作求】朱轮载勿惮移文诮
　　题郑宪侍御遗爱寺草堂
　　居士近依僧青山结茅屋疎松映岚晩春池含苔緑繁华冒阳岭新禽响幽谷长啸攀乔林慕兹髙世躅
　　同元锡题琅琊寺
　　适从郡邑喧又兹三伏热山中清景多石罅寒泉洁花香天界事松竹人间别殿分岚岭明磴临悬【一作】壑絶昏旭穷陟降幽显尽披阅嵚【一作岭】骇风区寒知龙蛇穴情虚澹泊生境寂尘妄灭经世岂非道无为厌车辙【一作归辙】
　　题郑拾遗草堂
　　借地结茅栋横竹挂朝衣秋园中緑幽居尘事违隂【一作凉】井夕虫乱髙林霜果稀子有白云意构此想岩扉













　　韦苏州集巻七
　　钦定四库全书
　　韦苏州集巻八
　　唐　韦应物　撰
　　杂兴
　　咏玉
　　乾坤有精物至寳无文章雕琢为世器真性一朝伤
　　咏露珠
　　秋荷一滴露清夜坠天将来玉盘上不定始知圎
　　咏水精
　　映物随顔色含空无表里持来向明月的皪愁成水
　　咏瑚
　　绛树无花叶非石亦非琼世人何处得蓬莱石上生
　　咏瑠璃
　　有色同寒冰无物隔纎尘象筵看不见堪将对玉人
　　咏琥珀
　　曽为老茯神本是寒松液蚊蚋落其中千年犹可觌
　　咏晓
　　军中始吹角城上河初落深沉犹隠帷晃朗先分阁
　　咏夜
　　明从何处去暗从何处来但觉年年老半是此中催
　　咏声
　　万物自生听【一云万物自此听】太空恒寂寥还从【一作应】静中起却向静中消
　　任洛阳丞请告一首
　　方凿不受圎直木不为轮揆材各有用反性生苦辛折腰非吾事饮水非吾贫休告卧空馆养病絶嚣尘游鱼自成族野鸟亦有羣家园杜陵下千岁心氛氲天晴嵩山髙雪后河洛春乔木犹未芳百草日已新著书复何为当去东臯耘
　　县斋
　　仲春时景好草木渐舒荣公门且无事微雨园林清决决水泉动忻忻众鸟鸣闲斋始延瞩东作兴庶甿即事翫文墨抱冲披道经于焉日淡泊徒使芳樽盈
　　晩出府舎与独孤兵曹令狐士曹南寻朱雀街归里第
　　分曹幸同简联骑方惬素还从广陌归不觉青山暮翻翻鸟未没杳杳钟犹度寻草逺无人望山多枉路聊叅世士迹尝得静者顾出入虽见牵忘身縁所【一作明】晤
　　休暇东斋
　　由来束带士请谒无朝暮公暇及私身何能独闲歩摘叶爱芳在扪竹怜粉汚岸帻偃东斋夏天清晓露怀仙阅真诰贻友题幽素荣达颇知疎恬然自成度緑苔日已满幽寂谁来顾
　　夜直省中
　　河汉有秋意南宫生早凉玉漏殊杳杳云阙更苍苍华灯发新焰轻【一作炉】烟浮夕香顾迹知为忝束带愧周行
　　郡内闲居
　　栖息絶尘侣孱钝得自怡腰悬竹使符心与【一作如】庐山缁永日一酣寝起坐兀无思长廊独看雨众药发幽姿今夕已云罢明晨复如斯何事能为累宠辱岂要辞
　　燕居即事
　　萧条竹林院风丛兰折幽鸟林上啼青苔人迹絶燕居日已永夏木纷成结几阁积羣书时来北牕阅
　　幽居
　　贵贱虽异等出门皆有营独无外物牵遂此幽居情微夜来过不知春草生青山忽已曙鸟雀绕舎鸣时与道人偶或随樵者行自当安蹇劣【一作拙】谁谓薄世荣
　　野居书情
　　世事日可见身名良蹉尚瞻白云岭聊作负薪歌
　　郊居言志
　　负暄衡门下望云归逺山但要樽中物余事岂相关交无是非责且得任疎顽日夕临清涧逍遥思虑闲出去唯空屋弊箦委牕间何异林栖鸟恋此复来还世荣斯独已頽志【一作思】亦何攀唯当岁丰熟闾里一欢顔
　　夏景端居即事
　　北斋有凉气嘉树对层城重门永日掩清池夏云生遇此庭讼简始闻蝉初鸣逾怀故园怆黙黙以缄情
　　始至郡
　　湓城古雄郡【一作镇】横江千里驰髙树上迢递峻堞绕欹危井邑烟火晩郊原草树滋洪流荡【一作薄】北阯崇岭郁南圻斯民本乐生逃逝竟何为早岁属荒歉旧逋积如坻到郡方逾月终朝理乱丝賔朋未及醼简牍巳云疲昔贤播髙风得守媿无施岂待干戈戢且愿抚惸嫠
　　郡中西斋
　　似与尘境【一作世】絶萧条斋舎秋寒花独经山禽时到州清觞养真气玉书示道流岂将符守恋幸以栖心幽
　　新理西斋
　　方将甿讼理乆翳西斋居草木无行次闲暇一芟除春阳土脉起膏泽发生初养条刋朽枿防药锄秽【一作荒】芜稍稍觉林耸厯厯忻竹疎始见庭宇旷顿令烦抱舒兹焉即可爱何必是吾庐
　　晓坐西斋
　　城皷动稍稍林鵶去柳意不胜春岩光已知曙寝斋有单祶【一作茅】灵药为朝茹盥漱忻景清焚香澄神虑公门自常事道心宁易【一作异】处
　　郡斋卧疾絶句
　　香炉宿火灭兰灯宵影微秋斋独卧病谁与覆寒衣
　　寓居永定精舎【苏州】
　　政拙忻罢守闲居初理生家贫何由往梦想在京城野寺霜露月农兴覉旅情聊租二顷田方课子弟耕眼暗文字废身闲道心精即与人羣逺岂谓是非婴
　　永定寺喜辟强夜至
　　子有新岁庆独此苦寒归夜叩竹林寺山行雪满衣深炉正然火空斋共掩扉还将一樽对无言百事违
　　野居
　　结发屡辞秩立身本疎慢今得罢守归幸无世欲患栖止且偏僻嬉游无早晏逐兎上坡冈捕鱼縁赤涧髙歌意气在贳酒贫居惯时启北窻扉岂将文墨间
　　同襃子秋斋独宿
　　山月皎如烛风霜时动竹夜半鸟惊栖窻间人独宿
　　饵黄精
　　灵药出西山服食采其根九蒸换凡骨经着上世言候火起中夜馨香满南轩斋居感众灵药术启妙门自怀物外心岂与俗士论终期脱印绶永与天壌存
　　昭国里第听元老师弹琴
　　竹林髙宇霜露清朱丝玉徽多故情暗识啼乌与别鹤秖縁中有断肠声
　　野次听元昌奏横吹
　　立马莲塘吹横笛微风动柳生水波北人听罢泪将落南朝曲中怨更多
　　楼中阅清管
　　山阳遗韵在林端横吹惊响迥凭髙阁曲怨绕秋城淅沥危叶振萧瑟凉气生始遇兹管赏已怀故园情
　　寒食
　　晴明寒食好春园百卉开防绳拂花去轻毬度阁来长歌送落日缓吹逐残杯非闗无烛罢良为覉思催
　　七夕
　　人世拘形迹别去间山川岂意灵仙偶相望亦弥年夕衣清露湿晨驾秋风前临懽定不住当为何所牵
　　九日
　　今朝把酒复惆怅忆在杜陵田舎时明年九日知何处世难还家未有期
　　秋夜
　　暗牕凉叶动秋天【一作斋】寝席单忧人半夜起明月在林端一与清景遇毎忆平生欢如何方恻怆披衣露更【一作转】寒
　　秋夜一絶
　　髙阁渐凝露凉叶稍飘闱忆在南宫直夜长钟漏稀
　　滁城对雪
　　晨起满闱雪忆朝阊阖时玉座分曙早金炉上烟迟飘散云台下凌乱桂树姿厠迹鸳鹭末蹈舞丰年期今朝覆山郡寂寞复何为
　　雪中
　　空堂岁巳晏密室独安眠压篠夜偏积覆阁晓逾妍连山暗古郡惊风散一川此时骑马出忽省京华年
　　咏春雪
　　徘徊轻雪意似借艶阳时不悟风光冷翻令梅栁迟
　　对春雪
　　萧屑杉松声寂寥寒夜虑州贫人吏稀雪满山城曙春塘看幽谷栖禽愁未去开闱正乱流宁辨花枝处
　　对残灯
　　独照碧牕乆欲随寒烬灭幽人将遽眠解带翻成结
　　对芳樽
　　对芳樽醉来百事何足论遥见青山始一醒欲着接防还复昬
　　夜对流萤作
　　月暗竹亭幽萤光拂席流还思故园夜更度一年秋自惬观书兴何慙秉烛游府中徒冉冉明发好归休
　　对新篁
　　新緑苞初解嫰气笋犹香含露渐舒叶抽丛稍自长清晨止亭下独爱此幽篁
　　夏花明
　　夏条緑已密朱萼缀明鲜炎炎日正午灼灼火俱然翻风适自乱照水复成妍归视牕间字荧煌满眼前
　　对萱草
　　何人树萱草对此郡斋幽本是忘忧物今夕【一作日】重生忧丛疎露始滴芳余蝶尚留还思杜陵圃离披风雨秋
　　见紫荆花
　　杂英纷已积含芳独暮春还如故园树忽忆故园人
　　翫萤火
　　时节变衰草物色近新秋度月影才敛绕竹光复流
　　对杂花
　　朝红争景新【一作鲜】夕素含露翻妍姿如有意流芳复满园单栖守逺郡永日掩重门不与花为偶终遣与谁言
　　种药
　　好读神农书多识药草名持缣购山客移莳罗众英不改幽涧色宛如此地生汲井既防泽揷楥亦扶倾隂颖夕房敛阳条夏花明恱翫从兹始日夕绕庭行州民自寡讼养闲非政成
　　西涧种栁
　　宰邑乖所愿僶俛愧昔人聊将休暇日种栁西涧濵置锸息微倦临流睇归云封壤自人力生条在阳春【一作王春】成隂岂自取为茂属佗辰延咏留佳赏山水变夕曛
　　种
　　率性方卤莽理生尤自疎今年学种园圃多荒芜众草同露新苗独翳如直以春窘迫过时不得锄田家笑枉费日夕转空虚信非吾侪事且读古人书
　　喜园中茶生
　　洁性不可污为饮涤尘烦此物信灵味本自出山原聊因理郡余率尔植荒园喜随众草长得与幽人言
　　移海榴
　　叶有苦寒色山中霜霰多虽此防阳景移根意如何
　　郡斋移杉
　　擢榦方数尺幽姿已苍然结根西山寺来植郡斋前新含野露气稍静髙牕眠虽为赏心遇岂有嵓中縁
　　花径
　　山花夹径幽古甃生苔澁胡床理事余玉琴承露湿朝与诗人赏夜携禅客入自是尘外踪无令吏趋急
　　慈恩寺南池秋荷咏
　　对殿含凉气裁规覆清沼衰红受露多余馥依人少萧萧逺尘迹飒飒凌秋晓节谢客来稀回塘方独绕
　　题桐叶
　　参差剪緑绮潇洒覆琼柯忆在沣东寺偏书此叶多
　　题石桥
　　逺学临海峤横此莓苔石郡斋三四峯如有灵仙【一作山】迹方愁暮云滑始照寒池碧自与幽人期逍遥竟朝夕
　　池上
　　郡中卧病乆池上一来賖榆栁飘枯叶风倒横查
　　滁州西涧
　　独怜幽【一作芳】草涧边生【一作行】上有黄鹂深树鸣春潮带晩来急野渡无人舟自横
　　西塞山
　　势从千里奔直入江中断岚横秋塞雄地束惊流满
　　山耕叟
　　萧萧垂白发黙黙讵知情独放寒林烧多寻虎迹行暮归何处宿来此空山耕
　　上方僧
　　见月出东山上方髙处禅空林无宿火独夜汲寒泉不下蓝溪寺今年【一作来】三十年
　　烟际钟
　　隠隠起何处迢迢送落晖苍茫随思逺萧散逐【一作入】烟微秋野寂云【一作方】晦望山僧独归
　　始闻夏蝉
　　徂夏暑未晏蝉鸣景已曛一听知何处髙树但侵云响悲遇衰齿节谢属离羣还忆郊园日独向涧中闻
　　射雉
　　走马上东冈朝日照野田野田双雉起翻射斗回鞭虽无百发中聊取一笑妍羽分绣臆碎头【一作颈】防锦鞘悬方将恱羇旅非关学少年弢弓一长啸忆在防城阡
　　夜闻独鸟啼
　　失侣度山覔投林舎北啼今将独夜意偏知对影栖
　　述园鹿
　　野性本难畜翫习亦逾年麑班始力直麚角巳苍然仰首嚼园栁俯身饮清泉见人若闲暇蹷起忽低骞兹兽有髙貎凡类宁比肩不得游山泽局促诚可怜
　　闻鴈
　　故园眇何处归思方悠哉淮南秋夜髙斋闻鴈来
　　子规啼
　　髙林滴露夏夜清南山子规啼一声邻家孀妇抱儿泣我独展转何时明【一作何为情】
　　始建射侯
　　男子本悬弧有志在四方虎竹忝明命熊侯始张皇賔登时事毕诸将备戎装星飞的屡破皷噪武更扬曽习邹鲁学亦陪鸳鹭翔一朝愿投笔世难激中肠
　　仙人祠
　　仓岑古仙子清庙閟华容千载去寥廓白云遗旧踪归来灞陵上犹见最髙峯


　　韦苏州集巻八
　　钦定四库全书
　　韦苏州集巻九
　　唐　韦应物　撰
　　歌行上
　　长安道
　　汉家宫殿含云烟两宫十里相连延晨霞出没弄丹阙春依微自甘泉春依微春尚早长安贵游爱芳草寳马横来下建章香车却转避驰道贵游谁最贵卫霍世难比何能防主恩幸遇边尘起归来甲第拱皇居朱门峩峩临九衢中有流苏合欢之寳帐一百二十鳯凰罗列含明珠下有锦铺翠被之粲烂博山吐香五云散丽人绮阁情飘飖头上鸳钗双翠翘仾鬟曵袖回春雪聚黛一声愁碧霄山珎海错弃藩篱烹犊炰羔如折葵既请列侯封部曲还将金印授庐儿欢荣若此何所苦但苦白日西南驰
　　行路难【一云连环歌】
　　荆山之白玉兮良工雕琢双环连月蚀中央镜心穿故人赠妾初相结恩在环中寻不絶人情厚薄苦须防昔似连环今似玦连环可碎不可离如何物在人自移上客勿遽欢听妾歌路难旁人见环环可怜不知中有长恨端
　　横塘行
　　妾家住横塘夫聓郗家郎玉盘的厯双白鱼寳簟玲珑透象牀象牀可寝鱼可食不知郎意何南北岸上种莲岂得生池中种槿岂得成丈夫一去花落树妾独夜长心未平
　　贵游行
　　汉帝外家子恩泽多封侯垂杨拂白马晓日上青楼上有顔如玉髙情世无俦【一作非无俦】轻裾含碧烟窈窕似云浮良时无还景促节为我讴忽闻艶阳曲四坐亦已柔賔友仰称叹一生何所求平明撃钟食入夜乐未休风雨岁兵戈横九州焉知坐上客草草心所忧
　　酒肆行
　　豪家沽酒长安陌一旦起楼髙百尺碧疏玲珑含春风银题彩帜邀上客回瞻丹鳯阙直视乐游苑四方称赏名已髙五陵车马无近逺晴景悠扬三月天桃花飘俎栁垂筵繁丝急管一时合他垆隣肆何寂然主人无厌且专利百斛须防一壶【一作囊】费初醲后薄为大偷饮者知名不知味深门潜醖客来稀终岁醇醲味不移长安酒徒空扰扰路旁过去那得知
　　相逢行
　　二十登汉朝英声迈今古适从东方来又欲谒明主犹酣新丰酒尚滞防陵邂逅两相逢别来问寒暑宁知白日晩暂向花间语忽闻长乐钟走马东西去
　　乌引鶵
　　日出照东城春乌鵶鵶鶵和鸣鶵和鸣羽犹短巢在深林春正寒引飞欲集东城暖羣鶵防褷睥睨髙举翅不及坠蓬蒿雄雌来去飞又引音声上下惧鹰隼引鶵乌尔心急急将何如何得比日捜索雀卵噉尓鶵
　　鸢夺巢
　　野鹊野鹊巢林梢鸱鸢恃力夺鹊巢吞鹊之肝啄鹊脑窃食偷居还自保鳯凰五色百鸟尊知鸢为害何不言霜鹯野鹞得残肉同啄羶腥不肯逐可怜百鸟纷纵横虽有深林何处宿
　　鷰衔泥
　　衔泥鷰声喽喽尾涎涎秋去何所归春来复相见岂不解决絶髙飞碧云里何为地上衔泥滓衔泥虽贱意有营杏梁朝日巢欲成不见百鸟畏人林野宿翻遭网罗俎其肉未若衔泥入华屋鷰衔泥百鸟之智莫与齐
　　皷行
　　淮海生云暮惨澹广陵城头皷暗寒声坎坎风动边忽似孤城万里絶四望无人烟又如边骑截辽水代马不食仰朔天座中亦有燕赵士闻不语客心死何况鳏孤火絶无晨炊独妇夜泣官有期
　　古劒行
　　千年土中两刃防土蚀不入金星灭沉沉青脊鳞甲满蛟龙无足蛇尾断忽欲飞动中有灵豪士得之敌国寳仇家举意半夜鸣小儿女子不可近龙蛇变化此中隠夏云奔走雷阗阗恐成霹雳飞上天
　　金谷园歌
　　石氏灭金谷园中水流絶当时豪右争骄侈锦为歩障四十里东风吹花雪满川紫气凝阁朝景妍洛阳陌上人回首丝竹飘飖入青天晋武平吴恣欢燕余风靡靡朝廷变嗣世衰微谁肯忧二十四友日日空追游追游讵可足共惜年华促祸端一发埋恨长百草无情春自緑
　　温泉行
　　出身天寳今年几顽钝如锤【一作鈆】命如纸作官不了却来归还是杜陵一男子北风惨惨投温泉忽忆先皇游幸年身骑廐马引天仗直入华清列御前玉牀瑶雪满寒山上升阁游绛烟平明羽卫朝万国车马合沓溢四防恩毎浴华池水扈猎不蹂渭北田朝廷无事共欢燕美人丝管从九天一朝铸鼎降龙驭小臣髯絶不得去今来萧瑟【一作索】万井空唯见苍山起烟雾可怜蹭蹬失风波仰天大叫无奈何弊裘羸马冻欲死頼遇主人杯酒多
　　学仙二首
　　昔有道士求神仙灵真下试心确然千钧巨石一发悬卧之石下十三年存道忘身一试过名奏玉皇乃升天云气冉冉渐不见留语弟子但精坚
　　石上凿井欲到水惰心一起中路止岂不见古来三人俱弟兄结茅深山读仙经上有青冥倚天之絶壁下有飕飗万壑之松声仙人变化为白鹿二弟翫之兄诵读读多亡过可乞言为子心精得神仙可怜二弟仰天泣一失毫厘千万年
　　广陵行
　　雄藩镇楚郊地势郁岧嶤双旌拥万防中有霍嫖姚海云助兵气寳货益军饶严城动寒角晩骑踏霜桥翕习英豪集振奋士卒骁列郡何足数趋拜等卑寮日晏方云罢人逸马萧萧忽如京洛间游子风尘飘归来视寳劒功名岂一朝
　　萼緑华歌
　　有一人兮升紫霞书名玉牒兮萼緑华仙容矫矫兮杂瑶佩轻衣重重兮防绛纱云愁思兮望淮海皷吹萧条兮驾龙车世淫浊兮不可降胡不来兮玉斧家
　　王母歌【一云玉女歌】
　　众仙翼神母羽盖随云起上游极杳冥中下看东海一杯水海畔种桃经几时千年开花千年子玉顔眇眇何处寻世上茫茫人自死
　　马明生遇神女歌
　　学仙贵功亦贵精神女变化感马生石壁千寻启双检中有玉堂【一作床】铺玉簟立之一隅不与言玉体安隠三日眠马生一粒心转坚知其丹白防哀怜安期先生来起居请示金珰玉佩天皇书神女呵责不合见仙子谢过手足战大枣冷如冰海上摘来朝霞凝赐仙复坐对食讫颔之使去随烟升【一作使随烟升】乃言马生合不死少姑教勑令付尔安期再拜将生出一授素书天地毕
　　石皷歌
　　周宣大猎兮歧之阳刻石表功兮炜煌煌石如皷形数止十风缺讹苔藓澁今人濡纸脱其文既撃既埽白黒分忽开满巻不可识惊潜动蛰走云云喘逶迤相糺错乃是宣王之臣史籀作一书遗此天地间精意长存世冥寞秦家祖龙还刻石碣石之罘李斯迹世人好古犹共传持来比此殊悬隔
　　寳观主白鸜鹆歌
　　鸜鹆鸜鹆众皆如漆尔独如玉鸜之鹆之众皆蓬蒿下尔自三山来【音梨】三山处子下人间绰约不妆冰雪顔仙鸟随飞来掌上来掌上时拂拭人心鸟意自无猜玉指霜毛本同色有时一去凌苍苍朝游汗漫暮玉堂巫峡中飞暂湿杏花林里过来香日夕依仁全羽翼空欲衔环非报德岂不及阿母之家青鸟儿汉宫来往传消息
　　弹棊歌
　　圎天方地局二十四气子刘生絶艺难对曹客为歌其能请从中央起中央转鬭破欲防零落势背谁能弹此中举一得六七旋风忽散霹雳疾履机乗变安可当置之死地翻取强不见短兵反掌収已尽唯有猛士守四方四方又何难横撃上縁边岂如昆明与碣石一箭飞中隔逺天神安志惬动十全满堂惊视谁得然



　　韦苏州集巻九
　　钦定四库全书
　　韦苏州集巻十
　　唐　韦应物　撰
　　歌行下
　　听鸎曲
　　东方欲曙花冥冥啼鸎相唤亦可听乍去乍来时近逺才闻南陌又东城忽似上林翻下苑绵绵蛮蛮如有情欲啭不啭意自娇羌儿吹笛曲未调前声后声不相及秦女学筝指犹澁须防风暖朝日暾流音变作百鸟喧谁家懒妇惊残梦何处愁人忆故园伯劳飞过声局促戴胜下时桑田緑不及流鸎日日啼花间能使万家春意闲有时断续听不了飞去花枝犹袅袅还栖碧树鏁千门春漏方残一声晓
　　白沙亭逢吴叟歌
　　龙池宫里上皇时罗衫寳带香风吹满朝豪士今已尽欲话旧游人不知白沙亭上逢吴叟爱客脱衣且沽酒问之执防亦先朝零落艰难却负樵亲观文物防露见我昔年侍丹霄冬狩春祠无一事欢游洽宴多颁赐尝陪夕月竹宫斋每返温泉灞陵醉星岁再周十二辰尔来不语今为君盛时忽去良可惜一生坎何足云
　　送禇校书归旧山歌
　　握珠不返泉匣玉不归山明皇重士亦如此忽得禇生何得还方称羽猎赋未拜兰台职汉箧亡书已暗传嵩丘遗简还能识朝朝待诏青鏁闱中有万年之树蓬莱池世人仰望栖此地生独徘徊意何为故山可往薇可采一自人间星岁改藏书壁中苔半侵洗药泉中月还在春风饮饯防陵原莫厌归来朝市喧不见东方朔避世从容金马门
　　五行
　　美人为我弹五尘埃忽静心悄然古刀幽磬初相触千珠贯断落寒玉中曲又不喧徘徊夜长月当轩如伴风流萦豓雪更逐落花飘御园独鳯寥寥有时隠碧霄来下听还近燕姬有恨楚客愁言之不尽声能尽末曲感我情解幽释结和乐生壮士有仇未得报拔劒欲去愤已平夜寒酒多愁遽明
　　骊山行
　　君不见开元至化垂衣裳厌坐明堂朝万方访道灵山降圣祖沐浴华池集百祥千乗万骑被原野云霞草木生【一作相】辉光禁仗围山晓霜切离宫积翠夜漏长玉阶寂厯朝无事碧树葳防寒更芳三清小鸟传仙语九华真人奉琼浆下元昧爽漏【一作编】恒秩登山朝礼元室翠华稍隠天半云丹阁光明海中日羽旗旄节憩瑶台清丝妙管从空来万井九衢皆仰望彩云白鹤方徘徊凭髙览古【或作一望】嗟寰宇造化茫茫思悠哉秦川八水长缭绕汉氏五陵空崔嵬乃言圣祖奉丹经以年为日亿万龄苍生咸寿隂阳泰髙谢前王出尘外英豪共理天下晏戎夷詟伏兵无战时丰赋敛未告劳海阔珍竒亦来献干戈一起文武乖欢娯已极人事变圣皇弓劒坠幽泉古木苍山闭宫殿纉承鸿业圣明君威震六合驱妖氛太平游幸今可待汤泉岚岭还氛氲
　　汉武帝杂歌三首
　　汉武好神仙黄金作台与天近王母摘桃海上还感之西过聊问讯欲来不来夜未央殿前青鸟先回翔緑鬓萦云裾曳雾双节飘飖下仙歩白日分明到世间碧空何处来时路玉盘捧桃将献君踟蹰未去留彩云海水桑田几翻覆中间此桃四五熟可怜穆满瑶池燕正值花开不得荐花开子熟安可期邂逅能当汉武时顔如芳华洁如玉心念我皇多嗜欲虽留桃核桃有灵人间粪土种不生由来在道岂在药徒劳方士海上行掩扇一言相谢去如烟非烟不知处
　　金茎孤峙兮凌紫烟汉宫美人望杳然通天台上月初出承露盘中珠正圎珠可饮寿可永武皇南面曙欲分从空下来玉杯冷世间防翠亦作囊八月一日仙人方仙方称上药静者服之常绰约栢梁沉饮自伤神犹闻驻顔七十春乃知甘醲皆是腐肠物独有淡泊之水能益人千载金盘竟何处当时铸金恐不固蔓草生来春复秋碧天何言空坠露
　　汉天子观风自南国浮舟大江屹不前蛟龙索鬭风波黒春秋方壮雄武才弯弧叱浪连山开愕然观者千万众举麾齐呼一矢中死蛟浮出不复灵舳舻千里江水清皷余响数日在天呉深入鱼鼈惊左有佽飞落霜翮右有孤儿贯犀革何为临深亲射蛟示威以夺诸侯魄威可畏皇可尊平田校猎书犹陈此日从臣何不言独有威声振千古君不见后嗣尊为武
　　椶榈蝇拂歌
　　椶榈为拂登君席青蝇撩乱飞四壁文如轻罗散如发马尾牦毛不能絜柄出湘江之竹碧玉寒上有纎罗萦缕寻未絶左挥右洒繁暑清孤松一枝风有声丽人纨素可怜色安能防【一作掩】白还为黒
　　信州録事叅军常曽古鼎歌
　　三年纠一郡独饮寒泉井江南铸器多铸银罢官无物唯古鼎雕螭【一作虫】刻篆相错蟠地中岁乆青苔寒左对苍山右流水云有古来葛仙子葛仙埋之何不还耕者鎗然得其间持示世人不知寳劝君錬丹永【一作求】寿考
　　夏冰歌
　　出自泉杳杳之深井汲在朱明赫赫之炎辰九天含露未销铄阊阖初开赐贵人碎如坠琼方截璐粉壁生寒象筵布玉壶纨扇亦玲珑座有丽人色俱素咫尺炎凉变四时出门焦灼君讵知肥羊甘醴心闷闷饮此莹然何所思当念防干凿者苦腊月深井汗如
　　凌雾行
　　秋城海雾重职事凌晨出浩浩合无天溶溶迷朗【一作朝】日才看含鬓白稍视【一作似】霑衣密道骑全不分郊树都如失霏微误嘘吸肤腠生寒栗归当饮一杯庶用蠲斯疾
　　乐燕行
　　良辰且燕乐乐往不再来赵瑟正髙张音响清尘埃一弹和妙讴吹去绕瑶台艶雪凌空散舞罗起徘徊辉辉发众顔灼灼叹令才当喧既无寂中饮亦停杯华灯何遽升驰景忽西頽髙节亦云立安能滞不回
　　采玉行
　　官府征白丁言采蓝谿玉絶岭夜无家深榛中宿独妇饷粮还哀哀舎南哭【一作田荒舎南哭】
　　难言
　　掬土移山望山尽【一作迁】投石填海望海满持索捕风几时得将刀斫水几时断未若不相知中心万仞何由欵
　　易言
　　洪炉炽炭燎一毛大鼎炊汤沃残雪疾影随形不觉至千钧引缕不知絶未若同心言一言和同解千结
　　调啸词二首
　　边马边马逺放燕支山下跑沙跑雪独嘶东望西望路迷路迷路迷迷路边草无穷日暮
　　河汉河汉晓挂秋城漫漫愁人起望相思江南塞北别离别离别离离别河汉虽同路絶
　　三台词二首
　　一年一年老去明日后日花开未报长安平定万国岂得衔杯
　　冰泮寒塘始緑余百草皆生朝来门闾无事晩下髙斋有情








　　韦苏州集巻十
