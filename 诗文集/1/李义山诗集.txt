　　钦定四库全书　　　　　　集部二
　　李义山诗集　　　　　　　别集类一【唐】
　　提要
　　【臣】等谨案李义山诗集三巻唐李商隐撰商隐字义山懐州河内人开成二年进士释褐秘书省校书调宏农尉防昌二年又以书判拔萃王茂元镇河阳辟为掌书记厯佐幕府终于东川节度判官检校工部郎中事迹具唐书本传商隐诗与温庭筠齐名词皆缛丽然庭筠多绮罗脂粉之词而商隐感时伤事尚颇得风人之防故蔡寛夫诗话载王安石之语以为唐人能学老杜而得其藩篱者惟商隐一人自宋杨亿刘子仪等沿其流波作西昆唱酬集诗家遂有西昆体致伶官有挦撦之讥刘攽载之中山诗话以为口实元祐诸人起而矫之终宋之世作诗者不以为宗胡仔渔隐丛话至摘其马嵬诗浑河中诗诋为浅近后江西一派渐流于生硬麤鄙诗家又反而讲温李自释道源以后注其诗凡数家大抵刻意推求务为深解以为一字一句皆属寓言而无题诸篇穿凿尤甚今考商隐府罢诗中有楚雨含情皆有托句则借夫妇以喻君臣固尝自道然无题之中有确有寄托者来是空言去絶踪之类是也有戯为艳体者近知名阿侯之类是也有实寓狎邪者昨夜星辰昨夜风之类是也有失去本题者万里风波一叶舟之类是也有与无题相连误合为一者幽人不倦赏之类是也其摘首二字为题如碧城锦瑟诸篇亦同此例一槩以美人香草解之殊乖本防至于流俗传诵多録其绮艳之作如集中有感二首之类选本从无及之者取所短而遗所长益失之矣乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀













　　钦定四库全书
　　李义山诗集卷上
　　唐　李商隐　撰
　　锦瑟
　　锦瑟无端五十一一柱思华年庄生晓梦迷蝴蝶望帝春心托杜鹃沧海月明珠有泪蓝田日暖玊生烟此情可待成追忆只是当时已惘然
　　重过圣女祠
　　白石岩扉碧藓滋上清沦谪得归迟一春梦雨常飘瓦尽日灵风不满旗萼緑华来无定所杜兰香去未移时玊郎防此通仙籍忆向天阶问紫芝
　　寄罗劭兴
　　棠棣黄花发忘忧碧叶齐人闲微病酒燕重逺兼泥混沌何由凿青未有梯高阳旧徒侣时复一相擕
　　令狐舎人説昨夜西掖翫月因戏赠
　　昨夜玊轮明传闻近太清凉波冲碧瓦晓晕落金茎露索秦宫井风弦汉殿筝防时绵竹颂拟荐子虚名
　　崔处士
　　真人塞其内夫子入于机未肯投竿起唯欢负米归雪中东郭履堂上老莱衣读遍先贤传如君事者稀
　　自喜
　　自喜蜗牛舎兼容燕子巢緑筠遗粉箨红药绽香苞虎过遥知穽鱼来且佐庖慢行成酩酊隣壁有松胶
　　题僧壁
　　舍生求道有前踪乞脑剜身结愿重大去便应欺粟粒小来兼恐隐针锋蚌胎未满思新桂琥珀初成忆旧松若信贝多真实语三生同听一楼钟
　　霜月
　　初闻征鴈已无蝉百尺楼南水接天青女素娥俱耐冷月中霜里鬭婵娟
　　异俗二首【时从事岭南】
　　鬼疟朝朝避春寒夜夜添未惊雷破柱不报水齐檐虎箭侵肤毒鱼钩刺骨铦鸟言成谍诈多是憾彤襜户尽悬秦家多事越巫未曽容獭祭只是纵猪都防对连鼇饵捜求缚虎符贾生兼事鬼不信有洪炉
　　归墅
　　行李逾南极旬时到旧乡楚芝应徧紫邓橘未全黄渠浊村舂急旗高社酒香故山归梦喜先入读书堂
　　和孙朴韦蟾孔雀咏
　　此去三梁逺今来万里擕西施因得秦客被花迷可在青鹦鹉非闗碧野鸡约眉怜翠羽刮膜想金箆瘴气笼飞远蛮花向坐低轻于赵皇后贵极楚悬黎都防矜罗幕佳人炫绣袿屏风临烛扣捍拨倚香脐旧思牵云叶新愁待雪泥爱堪通梦寐画得不端倪地锦排苍鴈帘钉镂白犀曙霞星斗外凉月露盘西妬好休夸舞经寒且少啼红楼三十级稳稳上丹梯
　　人欲
　　人欲天从竟不疑莫言圆盖便无私秦中已乆乌头白却是君王未备知
　　华山题王母祠
　　莲花峰下鎻雕梁此去瑶池地共长好为麻姑到东海劝栽黄竹莫栽桑
　　商于
　　商于朝雨霁归路有秋光背坞猿收果投岩麝退香建瓴真得势横防岂能当割地张仪诈谋身绮季良清渠州外月黄叶庙前霜今日看云意依依入帝乡
　　华清宫
　　华清防幸古无伦犹恐蛾眉不胜人未免被他褒女笑只教天子暂蒙尘
　　楚泽
　　夕阳归路后霜野物声干集鸟翻渔艇残虹拂马鞍刘桢元抱病虞寄数辞官白袷经年卷西来及早寒
　　蝉
　　本以高难饱徒劳恨费声五更疎欲断一树碧无情薄宦梗犹泛故园芜已平烦君最相警我亦举家清
　　江亭防席循柳路吟归官舎
　　春咏敢轻裁衘词入半杯已遭江映柳更被雪藏梅寡和真徒尔殷忧动即来从诗得何报唯感二毛催
　　潭州
　　潭州官舎暮楼空今古无端入望中湘泪浅深滋竹色楚歌重叠怨兰丛陶公战舰空滩雨贾傅承尘破庙风目断故园人不至松醪一醉与谁同
　　赠刘司户蕡
　　江风扬浪动云根重碇危樯白日昏已断燕鸿初起势更惊骚客后归魂汉廷急诏谁先入楚路高歌自欲翻万里相逢欢复泣鳯巢西隔九重门
　　哭刘司户蕡二首
　　离居星嵗易失望死生分酒瓮凝余桂书籖冷旧芸江风吹鴈急山木帯蝉曛一呌千廻首天高不为闻有美扶皇运无谁荐直言已为秦逐客复作楚寃魂湓浦应分荆江有防源并将添恨泪一洒问乾坤
　　悼伤后赴东蜀辟至防闗遇雪
　　剑外从军逺无家与寄衣防闗三尺雪廻梦旧鸳机
　　乐游
　　向晩意不适驱车登古原夕阳无限好只是近黄昏
　　北齐二首
　　一笑相倾国便亡何劳荆棘始堪伤小怜玊体横陈夜已报周师入晋阳
　　巧笑知堪敌万几倾城最在着戎衣晋阳已陷休廻首更请君王猎一围
　　街西池馆
　　白阁他年别朱门此夜过疎帘通月魄珍簟接烟波太守三刀梦将军一箭歌国租容客旅香熟玊山禾
　　南朝
　　武湖中玊漏催鸡鸣埭口绣襦廻谁言琼树朝朝见不及金莲歩歩来敌国军营漂木柹前朝神庙鎻烟煤满宫学士皆颜色江令当年只费才
　　复京
　　虏骑胡兵一战摧万灵廻首贺轩台天教李令心如日可要昭陵石马来
　　鄠杜马上念汉书【一云五陵懐古】
　　世上苍龙种人间武帝孙小来唯射猎兴罢得乾坤渭水天开苑咸阳地献原英灵殊未已丁傅渐华轩
　　柳
　　动春何限叶撼晓几多枝解有相思否应无不舞时絮飞藏皓蝶帯弱露黄鹂倾国宜通体谁来独赏眉
　　浑河中
　　九庙无尘八马廻奉天城垒长春苔咸阳原上英雄骨半向君家养马来
　　巴江柳
　　巴江可惜柳柳色緑侵江好向金銮殿移隂入绮
　　咸阳
　　咸阳宫阙鬰嵯峨六国楼台艳绮罗自是当时天帝醉不闗秦地有山河
　　同崔八诣药山访融禅师
　　共受征南不次防报防唯是有忘言岩花涧草西林路未见高僧且见猿
　　闻着明凶问哭寄飞
　　昔叹谗销骨今伤泪满膺空余防玊剑无复一壶氷江势翻银砾天文露玉绳何因擕庾信同去哭徐陵
　　听鼓
　　城头叠鼓声城下暮江清欲问渔阳掺时无祢正平
　　送崔珏往西川
　　年少因何有旅愁欲为东下更西逰一条雪浪吼巫峡千里火云烧益州卜肆至今多寂寞酒垆从古擅风流浣花牋纸桃花色好好题诗咏玉钩
　　代赠
　　杨柳路尽处芙蓉湖上头虽同锦歩障独映钿箜篌鸳鸯可羡头俱白飞去飞来烟雨秋
　　桂林
　　城窄山将压江寛地共浮东南通絶域西北有高楼神防青枫岸龙移白石湫殊乡竟何祷箫鼓不曽休
　　夜雨寄北
　　君问归期未有期巴山夜雨涨秋池何当共翦西烛却话巴山夜雨时
　　陈后宫
　　茂苑城如画阊门瓦欲流还依水光殿更起月华楼侵夜鸾开镜迎冬雉献裘从臣皆半醉天子正无愁
　　属疾
　　许靖犹羇宦安仁复悼亡兹辰聊属疾何日免殊方秋蝶无端丽寒花更不香多情真命薄容易即回肠
　　石榴
　　榴枝婀娜榴实繁榴膜轻明榴子鲜可羡瑶池碧桃树碧桃红颊一千年
　　明日
　　天上参旗过人间烛熖销谁言整防履便是隔三桥知处黄金鎻曽来碧绮寮凭栏明日意池濶雨萧萧
　　饮席戏赠同舎
　　洞中屐响省分擕不是花迷客自迷珠树重行怜翡翠玊楼防舞羡鹍鸡兰廻旧蕋縁屏緑椒缀新香和壁泥唱尽阳闗无限叠半杯松叶冻颇黎
　　忆梅
　　定定住天涯依依向物华寒梅堪恨长作去年花
　　赠柳
　　章台从掩映郢路更参差见説风流极来当婀娜时桥廻行欲断堤逺意相随忍放花如雪青楼扑酒旗
　　谑柳
　　已带黄金缕仍飞白玉花长时须拂马宻处少藏鸦眉细从他敛腰轻莫自斜玳梁谁道好偏拟映卢家
　　北禽
　　为恋巴江暖无辞瘴雾蒸纵能朝杜宇可得值苍鹰石小虚填海芦铦未破矰知来有干鹊何不向雕陵
　　初起
　　想像咸池日欲光五更钟后更廻肠三年苦雾巴江水不为离人照屋梁
　　楚宫
　　复壁交青重帘挂紫绳如何一柱观不碍九枝灯扇薄常规月钗斜只镂氷歌成犹未唱秦火入夷陵
　　柳
　　柳映江潭底有情望中频遣客心惊巴雷隐隐千山外更作章台走马声
　　石城
　　石城夸窈窕花县更风流簟氷【去】将飘枕帘烘不隐钩玉童收夜钥金狄守更筹共笑鸳鸯绮鸳鸯两白头
　　韩碑
　　元和天子神武姿彼何人哉轩与羲誓将上雪列圣耻坐法宫中朝四夷淮西有贼五十载封狼生防防生罴不据山河据平地长戈利矛日可麾帝得圣相相曰度【晏子春秋仲尼圣相】贼斫不死神扶持腰悬相印作都统隂风惨淡天王旗愬武古通作牙爪仪曹外郎载笔随行军司马智且勇十四万众犹虎貔入蔡缚贼献太庙功无与让防不訾帝曰汝度功第一汝从事愈宜为词愈拜稽首蹈且舞金石刻画臣能为古者世称大手笔此事不繋于职司当仁自古有不让言讫屡颔天子頥公退斋戒坐小閤濡染大笔何淋漓防窜尧典舜典字涂改清庙生民诗文成破体书在纸清晨再拜铺丹墀表曰臣愈昧死上咏神圣功书之碑碑高三丈字如手负以灵鼇蟠以螭句竒语重喻者少谗之天子言其私长绳百尺拽碑倒麤砂大石相磨治公之斯文若元气先时巳入人肝脾汤盘孔鼎有述作今无其器存其词呜呼圣皇及圣相相与烜赫流淳熈公之斯文不示后曷与三五相攀追愿书万本诵万过口角流沬右手胝传之七十有二代以为封禅玉检明堂基
　　令狐八拾遗【绹】见招送裴十四归华州
　　二十中郎未足稀骊驹先自有光辉兰亭防罢方囘去雪夜诗成道韫归汉苑风烟催客梦云台洞穴接郊扉嗟予乆抱临卭渇便欲因君问钓矶
　　离思
　　气尽前溪舞心酸子夜歌峡云寻不得沟水欲如何朔鴈传书絶湘篁染泪多无由见顔色还自托微波
　　宿骆氏亭寄懐崔雍崔衮
　　竹坞无尘水槛清相思迢逓隔重城秋隂不散霜飞晩留得枯荷听雨声
　　风雨
　　凄凉寳剑篇羇泊欲穷年黄叶仍风雨青楼自管弦新知遭薄俗旧好隔良縁心断新丰酒销愁斗几千
　　梦泽
　　梦泽悲风动白茅楚王葬尽满城娇未知歌舞能多少虚减宫防为细腰
　　赠歌妓二首
　　水精如意玉连环下蔡城危莫破顔红绽樱桃含白雪断肠声里唱阳闗
　　白日相思不奈何严城清夜断经过只知解道春来痩不道春来独自多
　　谢书
　　微意何曽有一毫空擕笔砚奉龙韬自蒙半夜传衣后不羡王祥得佩刀
　　寄令狐学士
　　秘殿崔巍拂彩霓曹司今在殿东西赓歌太液翻黄鹄从猎陈仓获碧鸡晓饮岂知金掌逈夜吟应讶玊绳低钧天虽许人间听阊阖门多梦自迷
　　酬令狐郎中见寄
　　望郎临古郡佳句洒丹青应自丘迟宅仍过柳恽汀封来江渺渺信去雨句曲闻仙诀临川得佛经朝吟搘客枕夜读潄僧瓶不见衔芦鴈空流腐草萤土宜悲坎井天怒识雷霆象卉分疆近蛟涎浸岸腥补羸贪紫桂负气托青萍万里悬离抱危于讼閤铃
　　七月二十八日夜与王郑二秀才听雨后梦作
　　初梦龙宫寳熖然瑞霞明丽满晴天旋成醉倚蓬莱树有个仙人拍我肩少顷逺闻吹细管闻声不见隔飞烟逡巡又过潇湘雨雨打湘灵五十瞥见冯夷殊怅望鲛绡休卖海为田亦逢毛女无憀极龙伯擎将华岳莲恍惚无倪明又暗低迷不已断还连觉来正是平堦雨独背寒灯枕手眠
　　寄令狐郎中
　　嵩云秦树乆离居防鲤迢迢一纸书休问梁园旧賔客茂陵秋病相如
　　漫成三首
　　不妨何范尽诗家未解当年重物华逺把龙山千里雪将来拟并洛阳花
　　沈约怜何逊延年毁谢庄清新俱有得名誉底相伤雾夕咏芙蕖何郎得意初此时谁最赏沈范两尚书
　　无题【一云阳城】
　　白道萦廻入暮霞斑骓嘶断七香车春风自共何人笑枉破阳城十万家
　　槿花二首
　　燕体伤风力鸡香积露文殷鲜一相杂啼笑两难分月里宁无姊云中亦有君三清与仙岛何事亦离羣珠馆薰然乆玉房梳扫余烧兰才作烛襞锦不成书本以亭亭逺翻嫌脉脉疎廻头问残照残照更空虚
　　哭刘蕡
　　上帝深宫闭九阍巫咸不下问衔寃广陵别后春涛隔湓浦书来秋雨翻只有安仁能作诔何曽宋玉解招魂平生风义兼师友不敢同君哭寝门
　　杜司勲
　　高楼风雨感斯文短翼差池不及羣刻意伤春复伤别人间唯有杜司勲
　　荆门西下
　　一夕南风一叶危荆云廻望夏云时人生岂得轻离别天意何曽忌崄巇骨肉书题安絶徼蕙兰蹊径失佳期洞庭湖濶蛟龙恶却羡杨朱泣路岐
　　碧瓦
　　碧瓦衔珠树红轮结绮寮无防汉殿鬓第一楚宫腰雾唾香难尽珠啼冷易销歌从雍门学酒是蜀城烧柳暗将翻巷荷欹正抱桥钿辕开道入金管隔隣调梦到飞魂急书成即席遥河流冲柱转海沬近槎飘吴市蠀蛦甲巴賨翡翠翘他时未知意重叠赠娇饶
　　蝶
　　叶叶复翻翻斜桥对侧门芦花唯有白柳絮可能温西子寻遗殿昭君觅故村年年芳物尽来别败兰荪
　　蝇蝶鸡麝鸾鳯等成篇
　　韩蝶翻罗幕曹蝇拂绮闘鸡廻玊勒融麝暖金釭玳瑁明书阁琉璃氷酒釭画楼多有主鸾鳯各防防
　　韩翃舎人即事
　　萱草丹粉荷花抱緑房鸟应悲蜀帝蝉是怨齐王通内藏珠府应官解玊坊桥南荀令过十里送衣香
　　公子
　　一盏新罗酒淩晨恐易销归应冲鼓半去不待笙调歌好唯愁和香秾岂惜飘春塲铺艾帐下马雉媒娇
　　子初全溪作
　　全溪不可到况复尽余醅汉苑生春水昆池换刼灰战蒲知鴈唼皱月觉鱼来清兴恭闻命言诗未敢廻
　　杨本胜説于长安见小男阿衮
　　闻君来日下见我最娇儿渐大啼应数长贫学恐迟寄人龙种痩失母鳯雏痴语罢休边角青灯两鬓丝
　　西溪
　　怅望西溪水潺湲奈尔何不惊春物少只觉夕阳多色染妖韶柳光窈窕萝人间从到海天上莫为河鳯女弹瑶瑟龙孙撼玉珂京华他夜梦好好寄云波
　　柳下暗记
　　无奈巴南柳千条傍吹台更将黄映白拟作杏花媒
　　妓席
　　乐府闻桃叶人前道得无劝君书小字慎莫唤官奴
　　少年
　　外戚平羌第一功生年二十有重封直登宣室螭头上横过甘泉豹尾中别馆觉来云梦后门归去蕙兰丛防陵夜猎随田窦不识寒郊自转蓬
　　无题
　　近知名阿侯住处小江流腰细不胜舞眉长唯是愁黄金堪作屋何不作重楼
　　微先生
　　仙翁无定数时入一壶藏夜夜桂露湿村村桃水香醉中抛浩刼宿处起神光药裹丹山鳯棋函白石郎防河移砥柱吞日倚扶桑龙竹裁轻防鲛丝熨下裳树栽嗤汉帝桥板笑秦皇径欲随闗令龙沙万里强
　　药转
　　鬰金堂北画楼东换骨神方上药通露气暗连青桂苑风声偏猎紫兰丛长筹未必输孙皓香枣何劳问石崇忆事懐人兼得句翠衾归卧绣中
　　岳阳楼
　　欲为平生一防愁洞庭湖上岳阳楼可怜万里堪乘兴枉是蛟龙解覆舟
　　寄成都高苗二从事
　　家近红蕖曲水濵全家罗袜起秋尘莫将越客千丝得西施别赠人
　　岳阳楼
　　汉水方城带百蛮四隣谁道乱周班如何一梦高唐雨自此无心入武闗
　　越燕二首
　　上国社方见此乡秋不归为矜皇后舞犹着羽人衣拂水斜文乱衔花片影微卢家文杏好试近莫愁飞将泥红蓼岸得草緑杨村命侣添新意安巢复旧痕去应逢阿母【乐府诗东飞伯劳西飞燕黄姑阿母长相见】来莫害皇孙记取丹山鳯今为百鸟尊
　　杜工部蜀中离席
　　人生何处不离羣世路干戈惜暂分雪岭未归天外使松州犹驻殿前军座中醉客延醒客江上晴云杂雨云美酒成都堪送老当垆仍是卓文君
　　隋宫
　　紫泉宫殿鎻烟霞欲取芜城作帝家玉玺不縁归日角锦帆应是到天涯于今腐草无萤火终古垂杨有暮鸦地下若逢陈后主岂宜重问后庭花
　　二月二日
　　二月二日江上行东风日暖闻吹笙花须柳眼各无頼紫蝶黄蜂俱有情万里忆归元亮井三年从事亚夫营新滩莫悟逰人意更作风檐雨夜声
　　筹笔驿
　　鱼鸟犹疑畏简书风云长为护储胥徒令上将挥神笔终见降王走传车管乐有才真不忝闗张无命欲何如他年锦里经祠庙梁父吟成恨有余
　　屏风
　　六曲连环接翠帷高楼半夜酒醒时掩灯遮雾宻如此落月明俱不知
　　春日
　　欲入卢家白玉堂新春催破舞衣裳蝶衔花蕋蜂衔粉共助青楼一日忙
　　武侯庙古栢
　　蜀相阶前栢龙蛇捧閟宫隂成外江畔老向惠陵东大树思冯异甘棠忆召公叶雕湘燕雨枝拆海鹏风玉垒经纶逺金刀厯数终谁将出师表一为问昭融
　　风
　　撩钗盘孔雀恼带拂鸳鸯罗荐谁教近斋时鎻洞房
　　即日
　　一嵗林花即日休江间亭下怅淹留重吟细把真无奈已落犹开未放愁山色正来衘小苑春隂只欲傍高楼金鞍忽散银壶滴更醉谁家白玉钩
　　九成宫
　　十二层城阆苑西平时避暑拂虹霓云随夏后防龙尾风逐周王八马蹄吴岳晓光连翠巘甘泉晩景上丹梯茘枝卢橘沾防幸鸾鹊天书湿紫泥
　　少将
　　族亚齐安陆风高汉武威烟波别墅醉花月后门归青海闻传箭天山报合围一朝擕剑起上马即如飞
　　咏史
　　厯覧前贤国与家成由勤俭破由奢何须琥珀方为枕岂得真珠始是车运去不逢青海马力穷难拔蜀山蛇几人曽预南薫曲终古苍梧哭翠华
　　赠白道者
　　十二楼前再拜辞灵风正满碧桃枝壶中若是有天地又向壶中伤别离
　　无题二首
　　昨夜星辰昨夜风画楼西畔桂堂东身无彩鳯防飞翼心有灵犀一防通隔座送钩春酒暖分曹射覆蜡灯红嗟余听鼓应官去走马兰台类断蓬
　　闻道阊门萼緑华昔年相望抵天涯岂知一夜秦楼客偷看吴王苑内花
　　汉宫词
　　青雀西飞竟未廻君王长在集灵台侍臣最有相如渇不赐金茎露一杯
　　无题四首
　　来是空言去絶踪月斜楼上五更钟梦为逺别啼难唤书被催成墨未浓蜡照半笼金翡翠麝熏微度绣芙蓉刘郎已恨蓬山逺更隔蓬山一万重
　　飒飒东风细来芙蓉塘外有轻雷金蟾齧鎻烧香入玉虎牵丝汲井廻贾氏窥帘韩掾少宓妃留枕魏王才春心莫共花争发一寸相思一寸灰
　　含情春晼晩暂见夜阑干楼响将登怯帘烘欲过难多羞钗上燕真愧镜中鸾归去横塘晩华星送寳鞍何处哀筝随急管樱花永巷垂杨岸东家老女嫁不售白日当天三月半溧阳公主年十四清明暖后同墙看归来展转到五更梁间燕子闻长叹
　　赴职梓潼留别畏之员外同年
　　佳兆聨翩遇鳯凰雕文羽帐紫金牀桂花香处同高第柿叶翻时独悼亡乌鹊失栖长不定鸳鸯何事自相将京华庸蜀三千里送到咸阳见夕阳
　　桂林路中作
　　地暖无秋色江晴有暮晖空余蝉嘒嘒犹向客依依村小犬相防沙平僧独归欲成西北望又见鹧鸪飞
　　无题
　　照梁初有情出水旧知名裙衩芙蓉小钗茸翡翠轻锦长书郑重眉细恨分明莫近弹棋局中心最不平
　　蝶三首
　　初来小苑中稍与闱通逺恐芳尘断轻忧艳雪融只知防皓露不觉逆尖风廻首防飞燕乘时入绮笼长眉画了绣帘开碧玊行收白玉台为问翠钗钗上鳯不知香颈为谁廻
　　夀阳公主嫁时妆八字宫眉捧额黄见我佯羞频照影不知身属冶逰郎
　　无题二首
　　八嵗偷照镜长眉已能画十嵗去踏青芙蓉作裙衩十二学弹筝银甲不曽卸十四藏六亲悬知犹未嫁十五泣春风背面秋千下
　　幽人不倦赏秋暑贵招邀竹碧转怅望池清尤寂寥露花终裛湿风蝶强娇饶此地如擕手兼君不自聊王十二兄与畏之员外相访见招小饮时予以悼亡日近不去因寄
　　谢傅门庭旧未行今朝歌管属檀郎更无人处帘垂地欲拂尘时簟竟牀嵇氏幼男犹可悯左家娇女岂能忘愁霖腹疾俱难遣万里西风夜正长
　　隋宫【一云隋堤】
　　乘兴南游不戒严九重谁省谏书函春风举国裁宫锦半作障泥半作帆
　　落花
　　高阁客竟去小园花乱飞参差连曲陌迢逓送斜晖肠断未忍扫眼穿仍欲稀芳心向春尽所得是沾衣
　　月
　　池上与桥边难忘复可怜帘开最明夜簟巻已凉天流处水花急吐时云叶鲜姮娥无粉黛只是逞婵娟
　　赠宗鲁笻竹杖
　　大夏资轻防全溪赠所思静怜穿树逺滑想过苔迟鹤怨朝还望僧闲暮有期风流真底事常欲傍清羸
　　垂柳
　　娉婷小苑中婀娜曲池东朝佩皆垂地仙衣尽帯风七贤宁占竹三品且饶松肠断灵和殿先皇玉座空
　　曲池
　　日下繁香不自持月中流艳与谁期迎忧急鼓疎钟断分隔休灯防烛时张盖欲判江灔灔廻头更望柳丝丝从来此地黄昏散未信河梁是别离
　　代应二首
　　沟水分流西复东九秋霜月五更风离鸾别鳯今何在十二玉楼空复空
　　昨夜防钩败今朝百草输闗西狂小吏唯喝绕牀卢
　　席上作【予为桂州从事故府郑公出家妓令赋髙唐诗】
　　澹云轻雨拂高唐玉殿秋来夜正长料得也应怜宋玉一生唯事楚襄王
　　访隐者不遇成二絶
　　秋水悠悠浸墅扉梦中来数觉来稀蝉去尽叶黄落一树冬青人未归
　　城郭休过识者稀哀猿啼处有柴扉沧江白石渔樵路日暮归来满衣
　　破镜
　　玉匣清光不复持菱花防乱月轮亏秦台一照山鸡后便是孤鸾罢舞时
　　无题
　　紫府仙人号寳镫云浆未饮结成氷如何雪月交光夜更在瑶台十二层
　　赠庾十二朱版【时庾在翰林朱书版也】
　　固漆投胶不可开赠君珍重抵琼瑰君王晓坐金銮殿只待相如草诏来
　　李花
　　李径独来数愁情相与悬自明无月夜强笑欲风天减粉与园箨分香沾渚莲徐妃乆已嫁犹自玉为钿
　　柳
　　曽逐东风拂舞筵乐逰春苑断肠天如何肯到清秋日已带斜阳又带蝉
　　三月十日流杯亭
　　身属中军少得归木兰花尽失春期偷随柳絮到城外行过水西闻子规
　　过招国李家南园二首
　　潘岳无妻客为愁新人来坐旧妆楼春风犹自疑聫句雪絮相和飞不休
　　长亭嵗尽雪如波此去秦闗路几多唯有梦中相近分卧来无睡欲如何
　　留赠畏之三首【时将赴职梓潼遇韩朝廻作】
　　清时无事奏明光不遣当闗报早霜中禁词臣寻引领左川归客自廻肠郎君下笔惊鹦鹉侍女吹笙防鳯凰空寄大罗天上事众仙同日咏霓裳
　　待得郎来月已低寒暄不道醉如泥五更又欲向何处骑马出门乌夜啼
　　户外重隂黯不开羞迎夜复临台潇湘浪上有烟景安得好风吹汝来
　　为有
　　为有云屏无限娇鳯城寒尽怕春宵无端嫁得金壻辜负香衾事早朝
　　无题
　　相见时难别亦难东风无力百花残春蚕到死丝方尽蜡炬成灰泪始干晓镜但愁云鬓改夜吟应觉月光寒蓬山此去无多路青鸟殷勤为探看
　　碧城三首
　　碧城十二曲防干犀辟尘埃玉辟寒阆苑有书多附鹤女牀无树不栖鸾星沉海底当见过河源隔座看若是暁珠明又定一生常对水精盘
　　对影闻声已可怜玉池荷叶正田田不逢萧史休廻首莫见洪崖又拍肩紫鳯放娇衔楚佩赤鳞狂舞拨湘鄂君怅望舟中夜绣被焚香独自眠
　　七夕来时先有期洞房帘箔至今垂玉轮顾兎初生魄铁网瑚未有枝检与神方教驻景收将鳯纸写相思武皇内传分明在莫道人间揔不知
　　对雪二首【时欲之东】
　　寒气先侵玉女扉清光旋透省郎闱梅花大庾岭头发柳絮章台街里飞欲舞定随曹植马有情应湿谢庄衣龙山万里无多逺留待行人二月归
　　旋扑珠帘过粉墙轻于柳絮重于霜已随江令夸琼树又入卢家妬玊堂侵夜可能争桂魄忍寒应欲试梅妆闗河冻合东西路肠断班骓送陆郎
　　蜂
　　少苑华池烂漫通后门前槛思无穷宓妃腰细才胜露赵后身轻欲倚风红壁寂寥崖蜜尽碧帘迢逓雾巢空青陵粉蝶休离恨长定相逢二月中
　　公子
　　外戚封侯自有恩平明通籍九华门金唐公主年应小二十君王未许婚
　　赋得鸡
　　稲粱犹足活诸雏妬敌专塲好自娱可要五更惊稳梦不辞风雪为阳乌
　　明神
　　明神司过岂令寃暗室由来有祸门莫为无人欺一物他时犹虑石能言
　　辛未七夕
　　恐是仙家好别离故教迢逓作佳期由来碧落银河畔可要金风玉露时清漏渐移相望乆微云未接过来迟岂能无意酬乌鹊唯与蛛蜘乞巧丝
　　壬申七夕
　　已驾七香车心心待晓霞风轻唯响佩日薄不嫣花桂嫩传香逺榆高送影斜成都过卜肆曽妬识灵槎
　　壬申闰秋题赠乌鹊
　　绕树无依月正高邺城新泪溅云袍几年始得逢秋閠两度塡河莫告劳
　　端居
　　逺书归梦两悠悠只有空牀敌素秋堦下青苔与红树中寥落月中愁
　　夜半
　　三更三防万家眠露欲为霜月堕烟鬬防上牀蝙蝠出玉琴时动倚
　　玉山
　　玉山高与阆风齐玉水清流不贮泥何处更求廻日驭此中兼有上天梯珠容百斛龙休睡桐拂千寻鳯要栖闻道神仙有才子赤箫吹罢好相擕
　　张恶子庙
　　下马捧椒浆迎神白玉堂如何铁如意独自与姚苌
　　
　　摵摵度园依依傍竹轩秋池不自冷风叶共成喧逈有时见檐高相续翻侵宵送书鴈应为稲粱防
　　菊
　　暗暗淡淡紫融融冶冶黄陶令篱边色罗含宅里香几时禁重露实是怯残阳愿泛金鹦鹉升君白玉堂
　　牡丹
　　锦帏初巻卫夫人【典畧云夫子见南子在锦帏之中】绣被犹堆越鄂君垂手乱翻雕玉佩招腰争舞鬰金裙石家蜡烛何曽翦荀令香炉可待熏我是梦中传彩笔欲书花叶寄朝云
　　北楼
　　春物岂相干人生只强欢花犹曽敛夕酒竟不知寒异域东风湿中华上象寛此楼堪北望轻命倚危阑
　　拟沈下贤
　　千二百轻鸾春衫痩着寛倚风行稍急含雪语应寒带火遗金斗兼珠碎玉盘河阳看花过曽不问潘安
　　蝶
　　飞来绣户隂穿过画楼深重傅秦台粉轻涂汉殿金相兼唯柳絮所得是花心可要凌孤客邀为子夜吟
　　饮席代官妓赠两从事
　　新人桥上着春衫旧主江边侧帽檐【隋独孤信举止风流曽风吹帽檐侧观者塞路】愿得化为红绶带许教防鳯一时衔
　　代魏宫私赠【黄初三年已隔存没追代其意何必同时亦广子夜鬼歌之流】
　　来时西馆阻佳期去后漳河隔梦思知有宓妃无限意春松秋菊可同时
　　代元城吴令暗为答
　　背阙归藩路欲分水边风日半西曛荆王枕上元无梦莫枉阳台一片云
　　牡丹
　　压径复縁沟当又映楼终销一国破不啻万金求鸾鳯戏三岛神仙居十洲应怜萱草淡却得号忘忧
　　百果嘲樱桃
　　珠实虽先熟琼莩纵早开流莺犹故在争得讳来
　　樱桃答
　　众果莫相诮天生名品高何因古乐府唯有郑樱桃
　　晓坐【一云后閤】
　　后閤罢朝眠前墀思黯然梅应未假雪柳自不胜烟泪续浅深绠肠危高下红顔无定所得失在当年
　　咏史
　　北湖南埭水漫漫一片降旗百尺竿三百年间同晓梦钟山何处有龙盘
　　一片
　　一片非烟隔九枝蓬峦仙仗俨云旗天泉水暖龙吟细露畹春多鳯舞迟榆荚散来星斗转桂花寻去月轮移人间桑海朝朝变莫遣佳期更后期
　　日射
　　日射纱风撼扉香罗拭手春事违廻廊四合掩寂寞碧鹦鹉对红蔷薇
　　题鵞
　　眠沙卧水自成羣曲岸残阳极浦云那解将心怜孔翠羇雌长共故雄分
　　华清宫
　　朝元阁逈羽衣新首按昭阳第一人当日不来高处舞可能天下有胡尘
　　梓潼望长卿山至巴西复怀谯秀
　　梓潼不见马相如更欲南行问酒垆行到巴西觅谯秀巴西唯是有寒芜
　　齐宫词
　　永夀兵来夜不扄金莲无复印中庭梁台歌管三更罢犹自风揺九子铃
　　十一月中旬至扶风界见梅花
　　匝路亭亭艳非时裛裛香素娥唯与月青女不饶霜赠逺虚盈手伤离适断肠为谁成早秀不待作年芳
　　青陵台
　　青陵台畔日光斜万古贞魂倚暮霞莫讶韩凭为蛱蝶等闲飞上别枝花
　　东还
　　自有仙才自不知十年长梦采华芝秋风动地黄云暮归去嵩阳寻旧师
　　酬崔八早梅有赠兼示之作
　　知访寒梅过野塘乆留金勒为廻肠谢郎衣袖初翻雪荀令熏炉更换香何处拂胸资蝶粉几时涂额借蜂黄维摩一室虽多病亦要天花作道塲
　　春风
　　春风虽自好春物太昌昌若教春有意唯遣一枝芳我意殊春意先春已断肠
　　蜀桐
　　玉垒高桐拂玊绳上非雾下氷枉教紫鳯无栖处斵作秋琴弹坏陵
　　汉宫
　　通灵夜醮达清晨承露盘晞甲帐春王母西归方朔去更须重见李夫人
　　判春
　　一桃复一李井上占年芳笑处如临镜窥时不隐墙敢言西子短谁觉宓妃长珠玉终相类同名作夜光
　　促漏
　　促漏遥钟动静闻报章重叠杳难分舞鸾镜匣收残黛睡鸭香炉换夕熏归去定知还向月梦来何处更为云南塘渐暖蒲堪结两两鸳鸯防水纹
　　江东
　　惊鱼拨剌燕翩翾独自江东上钓船今日春光太漂荡谢家轻絮沈郎钱
　　读任彦升碑
　　任昉当年有美名可怜才调最纵横梁台初建应惆怅不得萧公作骑兵
　　荷花
　　都无色可并不奈此香何瑶席乘凉设金羁落晩过廻衾灯照绮渡袜水沾罗预想前秋别离居梦櫂歌
　　五松驿
　　独下长亭念过秦五松不见见舆薪只应既斩斯高后寻被樵人用斧斤
　　防岸
　　山东今嵗防行频几处寃魂哭虏尘防水桥边倚华表平时二月有东廵
　　送臻师二首
　　昔去灵山非拂席今来沧海欲求珠楞伽顶上清凉地善眼仙人忆我无
　　苦海迷途去未因东方过此几微尘何当百亿莲花上一一莲花见佛身
　　七夕
　　鸾扇斜分鳯幄开星桥横过鹊飞廻争将世上无期别换得年年一度来
　　谢先軰防记念拙诗甚多异日偶有此寄
　　晓用云添句寒将雪命篇良辰多自感作者岂皆然熟寝初同鹤嘶欲并蝉题时长不展得处定应偏南浦无穷树西楼不住烟改成人寂寂寄与路绵绵星势寒垂地河声晓上天夫君自有憾聊借此中传
　　马嵬二首
　　冀马燕犀动地来自埋红粉自成灰君王若道能倾国玉辇何由过马嵬
　　海外徒闻更九州【邹衍云九州之外复有九州】他生未卜此生休空闻虎旅鸣宵柝无复鸡人报晓筹此日六军同驻马当时七夕笑牵牛如何四纪为天子不及卢家有莫愁
　　可叹
　　幸防东城宴未廻年华忧共水相催梁家宅里秦官入赵后楼中赤鳯来氷簟且眠金镂枕琼筵不醉玉交杯宓妃愁坐芝田馆用尽陈王八斗才
　　望喜驿别嘉陵江水二絶
　　嘉陵江水此东流望喜楼中忆阆州若到阆中还赴海阆州应更有高楼
　　千里嘉陵江水色烟带月碧于蓝今朝相送东流后犹自驱车更向南
　　别薛岩賔
　　曙爽行将拂晨清坐欲凌别离真不那风物正相仍漫水任谁照衰花浅自矜还将两袖泪同向一灯桂树乖真隐芸香是小惩清规无以况且用玉壶氷
　　富平少侯
　　七国三边未到忧十三身袭富平侯不收金弹抛林外却惜银牀在井头防树转灯珠错落绣檀廻枕玉雕锼当闗不报侵晨客新得佳人字莫愁
　　肠
　　有懐非惜恨不奈寸肠何即席廻弥乆前时断固多热应翻急烧冷欲彻微波隔树澌澌通池防防荷倦程山向背望国阙嵯峨故念飞书及新欢借梦过染筠休伴泪绕雪莫追歌拟问阳台事年深楚语讹
　　赠宇文中丞
　　欲搆中天正急材自縁烟水恋平台人间只有嵇延祖最望山公启事来【公盛叹亾友张君故有此句】
　　晓起
　　拟杯当晓起呵镜可微寒隔箔山樱熟褰帷桂烛残书长为报晩梦好更寻难影响输防蝶偏过旧畹兰
　　闺情
　　红露花房白蜜脾黄蜂紫蝶两参差春一觉风流梦却是同袍不得知
　　月夕
　　草下隂虫叶上霜朱栏迢逓压湖光兎寒蟾冷桂花白此夜姮娥应断肠
　　杏花
　　上国昔相値亭亭如欲言异乡今暂赏脉脉岂无防援少风多力墙高月有痕为无限意遂对不胜繁仙子玉京路主人金谷园几时辞碧落谁伴过黄昏镜拂铅华腻炉藏桂烬温终应催竹叶先拟咏桃根莫学啼成血从教梦寄魂吴王采香迳失路入烟村
　　灯
　　皎洁终无倦煎熬亦自求花时随酒逺夜背休冷暗黄茅驿暄明紫桂楼锦囊名画掩玊局败棋收何处无佳梦谁人不隐忧影随帘押转光信簟文流客自胜潘岳侬今定莫愁固应留半熖廻照下帏羞
　　清河
　　舟小廻仍数楼危凭亦频燕来从及社蝶舞太侵晨绛雪除烦后霜梅取味新年华无一事只是自伤春
　　袜
　　尝闻宓妃袜渡水欲生尘好借嫦娥着清秋蹋月轮
　　追代卢家人嘲堂内
　　道却横波字人前莫谩羞只应同楚水长短入淮流
　　代应
　　本来银汉是红墙隔得卢家白玉堂谁与王昌报消息尽知三十六鸳鸯
　　离亭赋得折杨栁二首
　　暂凭樽酒送无憀莫损愁眉与细腰人世死前唯有别春风争拟惜长条
　　烟惹雾毎依依万绪千条拂落晖为报行人休尽折半留相送半迎归
　　寄永道士
　　共上云山独下迟阳台白道细如丝君今并倚三珠树不记人间落叶时
　　华州周大夫宴席
　　郡斋何用酒如泉饮徳先时已醉眠若共门人推礼分戴崇争得及彭宣
　　荆山
　　压河连华势孱顔鸟没云归一望间杨仆移闗三百里可能全是为荆山
　　次陜州先寄源从事
　　离思羇愁日欲晡东周西雍此分途廻銮佛寺高多少望尽黄河一曲无
　　过郑广文旧居
　　宋玉平生恨有余逺循三楚吊三闾可怜留着临江宅异代应教庾信居
　　东下三旬苦于风土马上戏作
　　路绕函闗东复东身骑征马逐惊蓬天池辽濶谁相待日日虚乗九万风
　　莫愁
　　雪中梅下与谁期梅雪相兼一万枝若是石城无艇子莫愁还自有愁时
　　梦令狐学士
　　山驿荒凉白竹扉残灯向晓梦清晖右银台路雪三尺鳯诏裁成当直归
　　渉洛川
　　通谷阳林不见人我来遗恨古时春宓妃漫结无穷恨不为君王杀灌均【灌均陈王之典籖譛诸王于文帝者】
　　有感
　　中路因循我所长古来才命两相妨劝君莫强安蛇足一盏芳醪不得尝
　　宫妓
　　珠箔轻明拂玉墀披香新殿鬬腰支不须看尽鱼龙戏终遣君王怒偃师
　　宫词
　　君防如水向东流得宠忧移失宠愁莫向樽前奏花落凉风只在殿西头
　　代赠二首
　　楼上黄昏欲望休玉梯横絶月中钩芭蕉不展丁香结同向春风各自愁
　　东南日出照高楼楼上离人唱石州搃把春山扫眉黛不知供得几多愁
　　楚吟
　　山上离宫宫上楼楼前宫畔暮江流楚天长短黄昏宋玉无愁亦自愁
　　瑶池
　　瑶池阿母绮开黄竹歌声动地哀八骏日行三万里穆王何事不重来
　　柳
　　为有桥边拂面香何曽自敢占流光后庭玉树承防泽不信年华有断肠
　　寄在朝郑曹独孤李四同年
　　昔嵗陪逰旧迹多风光今日两蹉跎不因醉本兰亭在兼忘当年旧永和






　　李义山诗集巻上
　　钦定四库全书
　　李义山诗集巻中
　　唐　李商隠　撰
　　南朝
　　地险悠悠天险长金陵王气应瑶光休夸此地分天下只得徐妃半面妆
　　题汉祖庙
　　乘运应须宅八荒男儿安在恋池隍君王自起新丰后项羽何曾在故乡
　　韩冬郎卽席为诗相送一座尽惊他日余方追吟连宵侍坐徘徊久之句有老成之风因成二絶寄酬兼呈畏之员外
　　十岁裁诗走马成冷灰残烛动离情桐花万里丹山路雏鳯清于老鳯声
　　剑栈风樯各苦辛别时氷雪到时春为凭何逊休聨句瘦尽东阳姓沈人【沈东阳约尝谓何逊曰吾每读卿诗一日三复终未能到余虽无东阳之才而有东阳之瘦矣】
　　评事翁寄赐粥走笔为答
　　粥香白杏花天省对流莺坐绮筵今日寄来春已老鳯楼迢逓忆秋千
　　东阿王
　　国事分明属灌均西陵魂断夜来人君王不得为天子半为当时赋洛神
　　圣女祠
　　松篁台殿蕙香帏龙防瑶鳯掩扉无质易迷三里雾不寒长着五铢衣人间定有崔罗什天上应无刘武威寄问钗头双白燕每朝珠馆防时归
　　独居有懐
　　麝重愁风逼罗疎畏月侵怨魂迷恐断娇喘细疑沈数急芙蓉带频抽翡翠簪柔情终不远遥妬已先深浦冷鸳鸯去园空蛱蝶寻蜡花长逓泪筝柱镇移心觅使嵩云暮回头灞岸隂只闻凉叶院露井近寒砧
　　过景陵
　　武皇精魄久仙升帐殿凄凉烟雾凝俱是苍生留不得鼎湖何异魏西陵
　　临发崇让宅紫薇
　　一树秾姿独看来秋庭暮雨类轻埃不先摇落应为有已欲别离休更开桃绶含情依露井栁绵相忆隔章台天涯地角同荣谢岂要移根上苑栽
　　及第东归次灞上却寄同年
　　芳桂当年各一枝行期未分压春期江鱼朔鴈长相忆秦树嵩云自不知下苑经过劳想像东门送饯又差池灞陵栁色无离恨莫枉长条赠所思
　　野菊
　　苦竹园南椒坞边微香冉冉泪涓涓已悲节物同寒鴈忍委芳心与暮蝉细路独来当此夕清樽相伴省他年紫云新苑移花处不取霜栽近御筵
　　板桥晓别
　　回望髙城落晓河长亭户压微波水仙欲上鲤鱼去一夜芙蓉红泪多
　　过伊仆射旧宅
　　朱邸方酬力战功华筵俄叹逝波穷回廊檐断燕飞去小阁尘凝人语空幽泪欲干残菊露余香犹入败荷风何能更渉泷江去独立寒流吊楚宫
　　闗门栁
　　永定河边一行栁依依长发故年春东来西去人情薄不为清隂减路尘
　　酬别令狐补阙
　　惜别夏仍半回途秋已期那修直谏草更赋赠行诗锦段知无报青萍肯见疑人生有通塞公等系安危警露鹤辞侣吸风蝉抱枝弹冠如不问又到扫门时
　　银河吹笙
　　怅望银河吹玉笙楼寒院冷接平明重衾幽梦他年断别树羇雌昨夜惊月榭故香因雨发风帘残烛隔霜清不须浪作缑山意湘瑟秦箫自有情
　　与同年李定言曲水闲话戏作
　　海燕参差沟水流同君身世属离忧相防花下非秦赘对泣春天类楚囚碧草暗侵穿苑路珠帘不卷枕江楼莫惊五胜埋香骨地下伤春亦白头
　　彭城公薨后赠杜二十七胜李十七潘二君并与愚同出故尚书安平公门下
　　梁山兖水约从公两地差池一旦空谢墅庾村相吊后自今岐路更西东
　　闻歌
　　敛笑凝眸意欲歌髙云不动碧嵯峨铜台罢望归何处玉辇忘还事防多青冢路边南鴈尽细腰宫里北人过此声肠断非今日香灺灯光奈尔何
　　赠华阳宋真人兼寄清都刘先生
　　沦谪千年别帝宸至今犹谢蕋珠人但惊茅许同仙籍不道刘卢是世亲玉检赐书迷鳯篆金华归驾冷龙鳞不因杖屦逢周史徐甲何曾有此身
　　楚宫二首
　　十二峯头落照微髙唐宫暗坐迷归朝云暮雨长相接犹自君王恨见稀
　　月姊曾逢下彩蟾倾城消息隔重帘已闻佩响知腰细更辨声觉指纎暮雨自归山悄悄秋河不动夜厌厌王昌且在墙东住未必金堂得免嫌
　　和友人戏赠
　　东望花楼防不同西来双燕信休通仙人掌冷三霄露玉女虚五夜风翠袖自随回雪转烛房寻类外庭空殷勤莫使清香透牢合金鱼鎻桂丛
　　迢逓青门有防闗栁梢楼角见南山明珠可贯须为佩白璧堪裁且作环子夜休歌团扇掩新正未破翦刀闲猿啼鹤怨终年事未抵薰炉一夕间
　　题二首后重有戏赠任秀才
　　一丈红蔷拥翠筠罗不识绕街尘峡中寻觅长逢雨月里依稀更有人虚为错刀留远客枉缘书札损文鳞遥知小阁还斜照羡杀乌龙卧锦茵
　　有感二首【乙夘年有感丙辰年诗成】
　　九服归元化三灵叶睿图如何本初辈自取屈诛有甚当车泣因劳下殿趋何成奏云物直是灭萑苻证逮符书宻词连性命俱竟缘尊汉相不早辨胡雏鬼箓分朝部军锋照上都敢云堪恸哭未免怨洪炉
　　丹陛犹敷奏彤庭歘战争临危对卢植【是晩独召故相彭阳公入】始悔用厐萌御仗収前殿凶徒剧背城苍黄五色棒掩遏一阳生古有清君侧今非乏老成素心虽未易此举太无名谁瞑衔寃目宁吞欲絶声近闻开夀防不废用咸英
　　重有感
　　玉帐牙旗得上游安危须共主分忧窦融表已来闗右陶侃军冝次石头岂有蛟龙愁失水更无鹰隼与髙秋昼号夜哭兼幽显早晩星闗雪涕収
　　夀安公主出降
　　妫水闻真媛常山索鋭师昔忧迷帝力今分送王姬事等和强虏恩殊睦本枝四郊多垒在此礼恐无时
　　夕阳楼【在荥阳是所知今遂宁萧侍郎牧荥阳日作矣】
　　花明栁暗绕天愁上尽重城更上楼欲问孤鸿向何处不知身世自悠悠
　　春
　　怅卧新春白袷衣白门寥落意多违红楼隔雨相望冷珠箔飘灯独自归远路应悲春晼晩残宵犹得梦依稀玉珰缄札何由逹万里云罗一鴈飞
　　中元作
　　绛节飘飖空国来中元朝拜上清回羊权虽得金条脱温峤终虚玉镜台曾省惊眠闻雨过不知迷路为花开有娀未抵瀛洲远青雀如何鸩鸟媒
　　鸳鸯
　　雌去雄飞万里天云罗满眼泪澘然不须长结风波愿鎻向金笼始两全
　　楚宫
　　湘波如泪色漻漻楚禲迷魂逐恨遥枫树夜猿愁自断女萝山鬼语相邀空归腐败犹难复更困腥臊岂易招但使故乡三户在防丝谁惜惧长蛟
　　妓席暗记送同年独孤云之武昌
　　叠嶂千重呌恨猿长江万里洗离魂武昌若有山头石为拂苍苔检泪痕
　　宿晋昌亭闻惊禽
　　羇緖鳏鳏夜景侵髙不掩见惊禽飞来曲渚烟方合过尽南塘树更深胡马嘶和榆塞笛楚猿吟杂橘村砧失羣挂木知何限远隔天涯共此心
　　深宫
　　金殿销香闭绮笼玉壶传防咽铜龙狂飚不惜萝隂薄清露偏知桂叶浓斑竹岭边无限泪景阳宫里及时钟岂知为雨为云处只有髙唐十二峰
　　明禅师院酬从兄见寄
　　贞吝嫌兹世防心驰本源人非四禅缚地絶一尘喧霜露欹髙木星河堕故园斯游傥为胜九折幸回轩
　　寄裴衡
　　别地萧条极如何更独来秋应为红叶雨不厌青苔沈约只能瘦潘仁岂是才离情堪底寄唯有冷于灰
　　卽日
　　小苑试春衣髙楼倚暮晖夭桃唯是笑舞蝶不空飞赤岭久无耗鸿门犹合围防家缘锦字含泪坐鸳机
　　淮阳路
　　荒村倚废营投宿旅魂惊断鴈髙仍急寒溪晓更清昔年尝聚盗此日颇分兵猜贰谁先致三朝事始平
　　崇让宅东亭醉后沔然有作
　　曲岸风雷罢东亭霁日凉新秋仍酒困幽兴暂江乡摇落真何遽交亲或未亡一帆彭蠡月数鴈塞门霜俗态虽多累仙标发近狂声名佳句在身世玉琴张万古山空碧无人鬓免黄骅骝忧老大鶗鴂妬芬芳宻竹沈虚籁孤莲泊晩香如何此幽胜淹卧剧清漳
　　晩晴
　　深居俯夹城春去夏犹清天意怜幽草人间重晚晴并添髙阁逈微注小明越鸟巢干后归飞体更轻
　　迎寄韩鲁州【瞻】同年
　　积晩骚骚相思正鬱陶不知人万里时有燕双髙防盗纒三辅【时兴元贼起三川兵出】莓苔滑百牢圣朝推卫索归日动仙曹
　　武夷山
　　只得流霞酒一杯空中箫鼔当时回武夷洞里生毛竹老尽曾孙更不来
　　一片
　　一片琼英价动天连城十二昔虚传良工巧费真为累楮叶成来不直钱
　　寄成都髙苖二从事【时二公从事商隠座主府】
　　红莲幕下紫棃新命断湘南病渇人今日问君能寄否二江风水接天津
　　郑州献从叔舎人【褎】
　　蓬岛烟霞阆苑钟三官牋奏附金龙茅君奕世仙曹贵许掾全家道气浓绛简尚参黄纸案丹炉犹用紫泥封不知他日华阳洞许上经楼第防重
　　西南行却寄相送者
　　百里隂云覆雪泥行人只在雪云西明朝惊破还乡梦定是陈仓碧野鸡
　　四皓庙
　　羽翼殊勲弃若遗皇天有运我无时庙前便接山门路不长青松长紫芝
　　题白石莲华寄楚公
　　白石莲花谁所共六时长捧佛前灯空庭苔藓饶霜露时梦西山老病僧大海龙宫无限地诸天鴈塔防多层漫夸鹙子真罗汉不防牛车是上乘
　　安定城楼
　　迢逓髙城百尺楼緑杨枝外尽汀洲贾生年少虚垂涕王粲春来更远游永忆江湖归白发欲回天地入扁舟不知腐防成滋味猜意鹓雏竟未休
　　隋宫守岁
　　消息东郊木帝回宫中行乐有新梅沈香甲煎为庭燎玉液琼苏作夀杯遥望露盘疑是月逺闻鼍鼓欲惊雷昭阳第一倾城客不踏金莲不肯来
　　利州江潭作【感孕金轮所】
　　神剑飞来不易销碧潭珍重驻兰桡自携明月移灯疾欲就行云散锦遥河伯轩通贝阙水宫帷箔巻氷绡他时燕脯无人寄雨满空城蕙叶雕
　　卽日
　　地寛楼已逈人更逈于楼细意经春物伤酲属暮愁望賖殊易断恨久欲难収大势真无利多情岂自由空园兼树废败港拥花流书去青枫驿鸿归杜若洲单栖应分定辞疾索谁忧更替林鸦恨惊频去不休
　　相思
　　相思树上合欢枝紫鳯青鸾并羽仪肠断秦台吹管客日西春尽到来迟
　　茂陵
　　汉家天马出蒲梢苜蓿榴花徧近郊内苑只知含鳯嘴属车无复插鸡翘玉桃偷得怜方朔金屋修成贮阿娇谁料苏卿老归国茂陵松栢萧萧
　　镜槛
　　镜槛芙蓉入香台翡翠过拨惊火鳯交扇拂天鵞隠忍阳城笑喧传郢市歌仙眉琼作叶佛髻钿为螺五里无因雾三秋只见河月中供药剩海上得绡多玉集胡沙割犀留圣水磨斜门穿戏蝶小阁鎻飞蛾骑襜侵鞯巻车帷约幰鈋传书两行鴈取酒一封驼桥逈凉风压沟横夕照和待乌燕太子驻马魏东阿想像铺芳褥依稀解醉罗散时帘隔露卧后幕生波梯穏从攀桂弓调任射莎岂能抛断梦聴鼓事朝珂
　　送郑大台文南觐
　　黎辟滩声五月寒南风无处附平安君懐一匹胡威绢争拭酬恩泪得干
　　风
　　逈拂来鸿急斜催别燕髙已寒休惨淡更远尚呼号楚色分西塞夷音接下牢归舟天外有一为戒波涛
　　洞庭鱼
　　洞庭鱼可拾不假更垂罾閙若前蚁多于秋后蝇岂思鳞作簟仍计腹为灯浩荡天池路翺翔欲化
　　天涯
　　春日在天涯天涯日又斜莺啼如有泪为湿最髙花
　　喜舎弟羲叟及第上礼部魏公
　　国以斯文重公仍内署来风标森太华星象逼中台朝满迁莺侣门多吐鳯才宁同鲁司防唯铸一顔回
　　哀筝
　　延颈全同鹤柔肠素怯猿湘波无限泪蜀魄有余寃轻幰长无道哀筝不出门何由问香炷翠幕自黄昏
　　自南山北归经分水岭
　　水急愁无地山深故有云那通极目望又作断肠分郑驿来虽及燕台哭不闻犹余遗意在许刻镇南勲
　　旧顿
　　东人望幸久咨嗟四海于今是一家犹鎻平时旧行殿尽无宫户有宫鸦
　　代董秀才却扇
　　莫将画扇出帷来遮掩春山滞上才若道团圆似明月此中须放桂花开
　　有感
　　非闗宋玉有微词却是襄王梦觉迟一自髙唐赋成后楚天云雨尽堪疑
　　骊山有感
　　骊岫飞泉泛暖香九龙呵防玉莲房平明每幸长生殿不从金舆唯夀王
　　别智法师
　　云鬓无端怨别离十年移易住山期东西南北皆垂泪却是杨朱真本师
　　赠孙绮新及第
　　长乐遥聴上苑钟防衣称庆桂香浓陆机始拟夸文赋不觉云间有士龙
　　代秘书赠文馆诸校书
　　清切曹司近玉除比来秋兴复何如崇文馆里丹霜后无限红棃忆校书
　　乱石
　　虎踞龙蹲纵复横星光渐减痕生不须并碍东西路哭杀厨头阮步兵
　　日日【一云春光】
　　日日春光鬭日光山城斜路杏花香防时心緖浑无事得及游丝百尺长
　　过楚宫
　　巫峡迢迢旧楚宫至今云暗丹枫微生尽恋人间乐只有襄王忆梦中
　　龙池
　　龙池赐酒敞云屏羯鼔声髙众乐停夜半宴归宫漏永薛王沈醉夀王醒
　　泪
　　永巷长年怨绮罗离情终日思风波湘江竹上痕无限岘首碑前洒防多人去紫台秋入塞兵残楚帐夜闻歌朝来灞水桥边问未抵青袍送玉珂
　　十字水期韦潘侍御同年不至时韦寓居水次故郭汾宁宅
　　伊水溅溅相背流朱栏画阁防人游漆灯夜照真无数蜡炬晨炊竟未休顾我有懐同大梦期君不至更沈忧西园碧树今谁主与近髙卧聴秋
　　流莺
　　流莺漂荡复参差渡陌临流不自持巧啭岂能无本意良辰未必有佳期风朝露夜隂晴里万户千门开闭时曾苦伤春不思聴鳯城何处有花枝
　　出闗宿盘豆馆对丛芦有感
　　芦叶梢梢夏景深邮亭暂欲洒尘襟昔年曾是江南客此日初为闗外心思子台边风自急玉娘湖上月应沈清声不远行人去一世荒城伴夜砧
　　和韩録事送宫人入道
　　星使追还不自由双童捧上緑琼辀九枝灯下朝金殿三素云中侍玉楼鳯女颠狂成久别月娥孀独好同游当时若爱韩公子埋骨成灰恨未休
　　卽日
　　小鼎煎茶面曲池白须道士竹间棊何人书破蒲葵扇记着南塘移树时
　　圣女祠
　　杳霭逢仙迹苍茫滞客途何年归碧落此路向皇都消息期青雀逢迎异紫姑肠回楚国梦心断汉宫巫从骑裁寒竹行车防白榆星娥一去后月姊更来无寡鹄迷苍壑羇凰怨翠梧唯应碧桃下方朔是狂夫
　　七月二十九日崇让宅防作
　　露如微霰下前池月过回塘万竹悲浮世本来多聚散红蕖何事亦离披悠扬归梦唯灯见濩落生涯只酒知岂到白头长只尔嵩阳松雪有心期
　　赠从兄阆之
　　怅望人间万事违私书幽梦约忘机荻花村里鱼标在石藓庭中鹿迹微幽径定携僧共入寒塘好与月相依城中猘犬憎兰佩莫损幽芳久不归
　　吴宫
　　龙槛沈沈水殿清禁门深掩断人声吴王宴罢满宫醉日暮水漂花出城
　　常娥
　　云母屏风烛影深长河渐落晓星沈常娥应悔偷灵药碧海青天夜夜心
　　残花
　　残花啼露莫留春尖发谁非怨别人若但掩闗劳独梦寳钗何日不生尘
　　天津西望
　　虏马崩腾忽一狂翠华无日到东方天津西望肠真断满眼秋波出苑墙
　　西亭
　　此夜西亭月正圆踈帘相伴宿风烟梧桐莫更翻清露孤鹤从来不得眠
　　忆住一师
　　无事经年别远公帝城钟晓忆西峯炉烟消尽寒灯晦童子开门雪满松
　　昨夜
　　不辞鶗鴂妬年芳但惜流尘暗烛房昨夜西池凉露满桂花吹断月中香
　　海客
　　海客乘槎上紫氛星娥罢织一相闻只应不惮牵牛妬聊用支机石赠君
　　初食笋呈座中
　　嫩箨香苞初出林于陵论价重如金皇都陆海应无数忍翦凌云一寸心
　　早起
　　风露澹清晨帘间独起人莺啼花又笑毕竟是谁春
　　寄蜀客
　　君到临卭问酒垆近来还有长卿无金徽却是无情物不许文君忆故夫
　　行至金牛驿寄兴元渤海尚书
　　楼上春云水底天五云章色破巴牋诸生个个王恭栁从事人人庾杲莲六曲屏风江急九枝灯檠夜珠圆深慙走马金牛路骤和陈王白玉篇
　　深树见一颗樱桃尚在
　　髙桃留晩实寻得小庭南矮堕緑云髻欹危红玉篸惜堪充鳯食痛已被莺含越鸟夸香茘齐名亦未甘
　　细雨
　　帷飘白玉堂簟巻碧牙牀楚女当时意萧萧发彩凉
　　歌舞
　　遏云歌响清回雪舞腰轻只要君流盼君倾国自倾
　　海上
　　石桥东望海连天徐福空来不得仙直遣麻姑与搔背可能留命待桑田
　　魏侯第东北楼堂郢叔言别聊用书所见成篇
　　暗楼连夜阁不拟为黄昏未必断别泪何曾妨梦魂疑穿花逶迤渐近火温黁海底翻无水仙家却有村鎻香金屈戍殢酒玉昆仑羽白风交扇氷清月印盆旧欢尘自积新岁电犹奔霞绮空留段云峯不带根念君千里舸江草漏灯痕
　　白云夫旧居
　　平生误识白云夫再到仙檐忆酒垆墙外万株人絶迹夕阳唯照欲栖乌
　　同学彭道士参寥
　　莫羡仙家有上真仙家暂谪亦千春月中桂树髙多少试问西河斫树人
　　到秋
　　扇风淅簟流离万里南云滞所思守到清秋还寂寞叶丹苔碧闭门时
　　华师
　　孤鹤不睡云无心衲衣笻杖来西林院门昼鎻回廊静秋日当阶柿叶隂
　　华岳下题西王母庙
　　神仙有分岂闗情八马虚追落日行莫恨名姬中夜没君王犹自不长生
　　过华清内廐门
　　华清别馆闭黄昏碧草悠悠内廐门自是明时不巡幸至今青海有龙孙
　　乐游原
　　万树鸣蝉隔断虹乐游原上有西风羲和自趂虞泉宿不放斜阳更向东
　　赠荷花
　　世间花叶不相伦花入金盆叶作尘唯有緑荷红菡萏巻舒开合任天真此花此叶长相映翠减红衰愁杀人
　　丹丘
　　青女丁宁结夜霜羲和辛苦送朝阳丹丘万里无消息防对梧桐忆鳯凰
　　房君瑚散
　　不见常娥影清秋守月轮月中闲杵臼桂子捣成尘
　　小桃园
　　竟日小桃园休寒亦未暄坐莺当酒重送客出墙繁啼久艳粉薄舞多香雪翻犹怜未圆月先出照黄昏
　　嘲樱桃
　　朱实鸟含尽青楼人未归南园无限树独自叶如帏
　　和张秀才落花有感
　　晴暖感余芳红苞杂绛房落时犹自舞扫后更闻香梦罢収罗荐仙归勅玉箱回肠九回后犹自剩回肠
　　代越公房妓嘲徐公主
　　笑啼俱不敢防欲是吞声遽遣离琴怨都由半镜明应防啼与笑微露浅深情
　　代贵公主
　　芳条得意红飘落忽西东分逐春风去风回得故丛明朝金井露始看忆春风
　　鳯
　　万里峯峦归路迷未判容彩借山鸡新春定有将雏乐阿阁华池两处栖
　　昭肃皇帝挽歌词三首
　　九县懐雄武三灵仰睿文周王传叔父汉后重神君玉律朝惊露金茎夜切云笳箫凄欲断无复咏横汾玉塞惊宵柝金桥罢举烽始巢阿阁鳯旋驾鼎湖龙门咽通神鼓楼凝警夜钟小臣观吉从犹误欲东封莫验昭华琯虚传甲帐神海迷求药使雪隔献桃人桂寝青云断松扉白露新万方同象鸟举恸满秋尘
　　梓州罢吟寄同舎
　　不拣花朝与雪朝五年从事霍嫖姚君缘接座交珠履我为分行近翠翘楚雨含情皆有托漳濵卧病竟无憀长吟远下燕台去唯有衣香染未销
　　无题二首
　　鳯尾香罗薄防重碧文圆顶夜深缝扇裁月魄羞难掩车走雷声语未通曾是寂寥金烬暗断无消息石榴红斑骓只繋垂杨岸何处西南待好风
　　重帏深下莫愁堂卧后清宵细细长神女生涯元是梦小姑居处本无郎【古诗有小姑无郎之句】风波不信菱枝弱月露谁教桂叶香直道相思了无益未妨惆怅是清狂病中早访招国李十将军遇挈家游曲江
　　十顷平波溢岸清病来唯梦此中行相如未是真消渇犹放沲江过锦城
　　昨日
　　昨日紫姑神去也今朝青鸟使来賖未容言语还分散少得团圆足怨嗟二八月轮蟾影破十三柱鴈行斜平明钟后更何事笑倚墙边梅树花
　　樱桃花下
　　流莺舞蝶两相欺不取花芳正结时他日未开今日谢嘉辰长短是参差
　　故驿迎吊故桂府常侍有感
　　饥乌翻树晩鸡啼泣过秋原没马泥二纪征南恩与旧此时丹旐玉山西
　　槿花
　　风露凄凄秋景繁可怜荣落在朝昏未央宫里三千女但保红顔莫保恩
　　暮秋独游曲江
　　荷叶生时春恨生荷叶枯时秋恨成深知身在情长在怅望江头江水声
　　任农尉献州刺史乞假归京
　　黄昏封印防刑徒愧负荆山入座隅却羡下和双刖足一生无复没阶趋
　　赠勾芒神
　　佳期不定春期賖春物夭阏兴咨嗟愿得勾芒索青女不教容易损年华
　　无愁果有愁曲北齐歌
　　东有青龙西白虎中含福星包世度玉壶渭水笑清潭凿天不到牵牛处骐驎踏云天马狞牛山撼碎瑚声秋娥防滴不成泪十二玉楼无故钉推烟唾月抛千里十番红桐一行死白杨别屋鬼迷人空留暗记如蚕纸日暮向风牵短丝血凝血散今谁是
　　房中曲
　　蔷薇泣幽素翠带花钱小娇郎痴若云抱日西帘晓枕是龙宫石割得秋波色玉簟失柔肤但见防罗碧忆得前年春未语含悲辛归来已不见锦瑟长于人今日涧底松明日山头蘖愁到天池翻相看不相识
　　齐梁晴云
　　缓逐烟波起如妬栁绵飘故临飞阁度欲入回陂销萦歌怜扇敞景弄柔条更耐天南位牛渚宿残宵
　　效徐陵体赠更衣
　　宻帐真珠络温愇翡翠装楚腰知便宠宫眉正鬬强结带悬栀子绣领刺鸳鸯轻寒衣省夜金斗熨沈香
　　又效江南曲
　　郎船安两桨侬舸动双桡扫黛开宫额裁裙约楚腰乖期方积思临醉欲拌娇莫以采菱唱欲羡秦台箫
　　月夜重寄宋华阳姊妺
　　偷桃窃药事难兼十二城中鎻彩蟾应共三英同夜赏玉楼仍是水精帘
　　访人不遇留别馆
　　卿卿不惜春去作长楸走马身闲倚绣帘吹栁絮日髙深院断无人
　　雨中长乐水馆送赵十五滂不及
　　碧云东去雨云西苑路髙髙驿路低秋水緑芜终尽分夫君太骋锦障泥
　　汴上送李郢之苏州
　　人髙诗苦滞夷门万里梁王有旧园烟幌自应怜白纻月楼谁伴咏黄昏露桃涂额依苔井风栁夸腰住水村苏小小坟今在否紫兰香迳与招魂
　　赠郑谠处士
　　浪迹江湖白发新浮云一片是吾身寒归山观随棋局暖入汀洲逐钓轮越桂留烹张翰鲙蜀姜供煮陆机莼相逢一笑怜踈放他日扁舟有故人
　　复至裴明府所居
　　伊人卜筑自幽深桂巷杉篱不可寻柱上雕虫对书字槽中瘦马仰聴琴求之流辈岂易得行矣闗山方独吟賖取松醪一斗酒与君相伴洒烦襟
　　览古
　　莫恃金汤忽太平草间霜露古今情空糊赪壤真何益欲举黄旗竟不成长乐瓦飞随水逝景阳钟堕失天明回头一吊箕山客始信逃尧不为名
　　子初郊墅
　　看山对酒君思我聴鼓离城我访君腊雪巳添墙下水斋钟不散槛前云隂移竹栢浓还淡歌杂渔樵断更闻亦拟村南买烟舎子孙相约事耕耘
　　汉南书事
　　西师万众防时回哀痛天书近巳裁文吏何曾重刀笔将军犹自舞轮台防时拓土成王道从古穷兵是祸胎陛下好生千万夀玉楼长御白云杯
　　当句有对
　　宻迩平阳接上兰秦楼鸳瓦汉宫盘池光不定花光乱日气初涵露气干但觉游蜂饶舞蝶岂知孤鳯忆离鸾三星自转三山远紫府程遥碧落寛
　　井络
　　井络天彭一掌中漫夸天设剑为峯阵图东聚燕江口边柝西悬雪岭松堪叹故君成杜宇可能先主是真龙将来为报奸雄辈莫向金牛访旧踪
　　写意
　　燕鴈迢迢隔上林髙秋望断正长吟人间路有潼江险天外山唯玉垒深日向花间留返照云从城上结层隂三年已制思乡泪更入新年恐不禁
　　随师东
　　东征日调万黄金防竭中原买鬭心军令未闻诛马谡捷书唯是报孙歆【平呉之役上言得歆呉平孙尚在】但须鸑鷟巢阿阁岂假鸱鸮在泮林可惜前朝菟郡积骸成莽阵云深
　　宋玉
　　何事荆台百万家唯教宋玉擅才华楚词已不饶唐勒风赋何曾让景差落日渚宫供观阁开年云梦送烟花可怜庾信寻荒径犹得三朝托后车
　　韩同年新居饯韩西迎家室戏赠
　　籍籍征西万户侯新縁贵壻起朱楼一名我漫居先甲千骑君翻在上头云路招邀回彩鳯天河迢逓笑牵牛南朝禁脔无人近瘦尽琼枝咏四愁
　　奉和太原公送前杨秀才戴兼招杨正字戎
　　潼闗地接古农万里髙飞鴈与鸿桂树一枝当白日芸香三代继清风仙舟尚惜乖双美防服何由得尽同谁惮士龙多笑疾美髭终类晋司空
　　池边
　　玉管葭灰细细吹流莺上下燕参差日西千绕池边树忆把枯条撼雪时
　　贾生
　　宣室求贤访逐臣贾生才调更无伦可怜夜半虚前席不问苍生问鬼神
　　送王十三校书分司
　　多少分曹掌秘文洛阳花雪梦随君定知何逊缘聨句每到城东忆范云
　　寄恼韩同年时韩住萧洞二首
　　帘外辛夷定已开开时莫放阳回年华若到经风便是胡僧话刼灰
　　龙山晴雪鳯楼霞洞里迷人有防家我为伤春心自醉不劳君劝石榴花
　　谒山
　　从来系日乏长绳水去云回恨不胜欲就麻姑买沧海一杯春露冷如氷
　　钧天
　　上帝钧天防众灵昔人因梦到青伶伦吹裂孤生竹却为知音不得聴
　　失猿
　　祝融南去万重云清啸无因更一闻莫遣碧江通箭道不教肠断忆离羣
　　戏题友人壁
　　花迳逶迤栁巷深小防亭午啭春禽相如解作长门赋却用文君取酒金
　　假日
　　素琴断酒缾空倚坐欹眠日已中谁向刘伶天幕内更当陶令北风
　　寄远
　　姮娥捣药无时已玉女投壶未肯休何日桑田俱变了不教伊水向东流
　　王昭君
　　毛延夀画欲通神忍为黄金不为人马上琵琶行万里汉宫长有隔生春
　　旧将军
　　云台髙议正纷纷谁定当时荡防勲日暮灞陵原上猎李将军是旧将军
　　曼倩词
　　十八年来堕世间瑶池归梦碧桃闲如何汉殿穿针夜又向中觑阿环
　　所居
　　下寻书细溪边坐石平水风醒酒病霜日曝衣轻鸡黍随人设蒲鱼得地生前贤无不谓容易卽遗名
　　髙松
　　髙松出众木伴我向天涯客散初晴后僧来不语时有风传雅韵无雪试幽姿上药终相待他年访伏龟
　　访秋
　　酒薄吹还醒楼危望已穷江臯当落日帆席见归风烟带龙潭白霞分鸟道红殷勤报秋意只是有丹枫
　　昭郡
　　桂水春犹早昭川日正西虎当官路鬭猿上驿楼啼绳烂金沙井松干乳洞梯乡音吁可骇仍有醉如泥
　　哭刘司户蕡
　　路有论寃谪言皆在中兴空闻迁贾谊不待相孙江濶唯回首天髙但抚膺去年相送地春雪满黄陵
　　裴明府居止
　　爱君茅屋下向晩水溶溶试墨书新竹张琴和古松坐来闻好鸟归去度踈钟明日还相见桥南贳酒醲
　　陆发荆南始至商洛
　　昔去真无奈今还岂自知青辞木奴橘紫见地仙芝四海秋风濶千岩暮景迟向来忧际防犹有五湖期
　　陈后宫
　　武开新苑龙舟燕幸频渚莲参法驾沙鸟犯钩陈夀献金茎露歌翻玉树尘夜来江令醉别诏宿临春
　　乐游
　　春梦乱不记春原登已重青门弄烟栁紫阁舞云松拂砚轻氷散开樽緑酎浓无悰托诗遣吟罢更无悰
　　赠子直花下
　　池光忽隠墙花气乱侵房屏缘蝶留粉油蜂印黄官书推小吏侍史从清郎并马更吟去寻思有底忙
　　小园独酌
　　栁带谁能结花房未肯开空余双蝶舞竟絶一人来半展龙须席轻斟马脑杯年年春不定虚信岁前梅
　　思归
　　固有楼堪倚能无酒可倾岭云春沮洳江月夜晴明鱼乱书何托猿哀梦易惊旧居连上苑时节正迁莺
　　献寄旧府开封公
　　幕府三年远春秋一字褒书论秦逐客赋续楚离骚地里南溟濶天文北极髙酬恩抚身世未觉胜鸿毛
　　向晩
　　当风横去幰临水巻空帏北土秋千罢南朝祓禊归花情羞脉脉栁意怅微微莫叹佳期晩佳期自古稀
　　春游
　　桥峻斑骓疾川长白鸟髙烟轻唯润栁风滥欲吹桃徙倚三层阁摩挲七寳刀庾郎年最少青草妬春袍
　　离席
　　出宿金樽掩从公玉帐新依依向余照远远隔芳尘细草翻惊鴈残花伴醉人杨朱不用劝只是更沾巾
　　俳谐
　　短顾何由遂迟光且莫惊莺能歌子夜蝶解舞宫城栁讶眉伤浅桃猜粉太轻年华有情状吾敢恡平生
　　细雨
　　萧洒傍回汀依微过短亭气凉先动竹防细未开萍稍促髙髙燕微踈的的萤故园烟草色仍近五门青
　　商于新开路
　　六百商于路﨑岖古共闻蜂房春欲暮虎穽日初曛路向泉间辨人从树杪分更谁开捷径速拟上青云
　　题郑大有隠居
　　结搆何峯是喧闲此地分石梁髙泻月樵路细侵云偃卧蛟螭室希夷鸟兽羣近知西岭上玉管有时闻【君居近子晋憩鹤台】
　　夜饮
　　卜夜容衰鬓开筵属异方烛分歌扇泪雨送酒船香江海三年客乾坤百战塲谁能辞酩酊淹卧剧清漳
　　江上
　　万里风来地清江北望楼云通梁苑路月带楚城秋刺字从漫灭归途尚阻修前程更烟水吾道岂淹留
　　凉思
　　客去波平槛蝉休露满枝永懐当此节倚立自移时北斗兼春远南陵寓使迟天涯占梦数疑误有新知
　　鸾鳯
　　旧镜鸾何处衰桐鳯不栖金钱饶孔雀锦段落山鸡王子调清管天人降紫泥岂无云路分相望不应迷
　　李卫公
　　绛纱弟子音尘絶鸾镜佳人旧防稀今日致身歌舞地木棉花暖鹧鸪飞
　　韦蟾
　　谢家离别正凄凉少傅临岐赌佩囊却忆短亭回首处夜来烟雨满池塘
　　自贶
　　陶令弃官后仰眠书屋中谁将五斗米拟换北风
　　蝶
　　孤蝶小徘徊翩翾粉翅开并应伤皎洁频近雪中来
　　夜意
　　帘垂幕半巻枕冷被仍香如何为相忆魂梦过潇湘
　　因书
　　絶徼南通栈孤城北枕江猿声连月槛鸟影落天牕海石分棊子郫筒当酒缸生归话辛苦别夜对凝釭
　　奉寄安国大师兼简子防
　　忆奉莲花座兼闻贝叶经岩光分蜡屐涧响入铜瓶日下徒推鹤天涯正对萤鱼山羡曹植眷属有文星
　　闲游
　　危亭题竹粉曲沼嗅荷花数日同携酒平明不在家寻幽殊未极得句总堪夸强下西楼去西楼倚暮霞
　　县中恼饮席
　　晩醉题诗赠物华罢吟还醉忘归家若无江氏五色笔争奈河阳一县花
　　题李上謩壁
　　旧着思赋新编杂拟诗江庭犹近别山舎得幽期嫩割周颙韭肥烹鲍照葵饱闻南烛酒仍及拨醅时
　　江村题壁
　　沙岸竹森森维艄聴越禽数家同老夀一迳自隂深喜客尝留橘应官説采金倾壶真得地爱日静霜砧
　　卽日
　　桂林闻旧説曾不异炎方【宋考功有小长安之句也】山响匡牀语花飘度腊香防时逢鴈足着处断猿肠独抚青青桂临城忆雪霜
　　漫成五章
　　沈宋裁词矜变律王杨落笔得良朋当时自谓宗师妙今日唯观对属能
　　李杜操持事畧齐三才万象共端倪集仙殿与金銮殿可是苍蝇惑曙鸡
　　生儿古有孙征虏嫁女今无王右军借问琴书终一世何如旗盖仰三分
　　代北偏师衔使节闗东禆将建行台不妨常日饶轻薄且喜临戎用草莱
　　郭令素心非黩武韩公本意在和戎两都耆旧偏垂泪临老中原见朔风
　　射鱼曲
　　思牢弩箭磨青石绣额蛮渠三虎力寻潮背日伺泅鳞贝阙夜移鲸失色纎纎粉簳馨香饵緑鸭回塘养龙水含氷汉语远于天何由回作金盘死
　　日髙
　　镀镮故锦縻轻拖玉筏不动便门鎻水精眠梦是何人栏药日髙红髲飞香上云春诉天云梯十二门九闗轻身灭影何可望粉蛾帖死屏风上
　　宫中曲
　　云母滤宫月夜夜白于水赚得羊车来低扇遮黄子水精不觉冷自刻鸳鸯翅蚕缕茜香浓正朝纒左臂巴牋两三幅满写承恩字欲得识青天昨夜苍龙是
　　海上谣
　　桂水寒于江玉兔秋冷咽海底觅仙人香桃如瘦骨紫鸾不肯舞满翅蓬山雪借得龙堂寛晓出揲云发刘郎旧香炷立见茂陵树云孙帖帖卧秋烟上元细字如蚕眠
　　李夫人三首
　　一带不结心两股方安髻慙愧白茅人月没教星替剩结茱茰枝多擘秋莲的独自有波光防囊盛不得蛮丝系条脱妍眼和香屑夀宫不惜铸南人柔肠早被秋眸割清澄有余幽素香鳏鱼渇鳯真珠房不知瘦骨类氷井更许夜帘通晓霜土花漠漠云茫茫黄河欲尽天苍黄
　　景阳宫井双桐
　　秋港菱花干玉盘明月蚀血渗两枯心情多去未得徒经白门伴不见丹山客未待刻作人愁多有魂魄谁将玉盘与不死翻相误天更濶于江孙枝觅郎主昔妬隣宫槐道类双眉敛今日繁红樱抛人占长簟翠襦不禁绽留泪啼天眼寒灰劫尽问方知石羊不去谁相绊
　　秋日晩思
　　桐槿日零落余方寂寥枕寒庄蝶去冷萤销取适琴将酒忘名牧与樵平生有游旧一一在青霄
　　春宵自遣
　　地胜遗尘事身闲念岁华晩晴风过竹深夜月当花石乱知泉咽苔荒任径斜陶然恃琴酒忘却在山家
　　七夕偶题
　　寳婺摇珠佩常娥照玉轮灵归天上匹巧遗世间人花果香千户笙竽溢四隣明朝晒犊鼻方信阮郎贫
　　灵仙阁晩眺寄郓州韦评事
　　愚公方住谷仁者本依山共誓林泉志胡为樽爼间华莲开菡萏荆玉刻孱顔爽气临周道岚光出汉闗满壶从蚁泛髙阁已苔斑想就安车召宁期负矢还潘游全璧散郭去半舟闲定笑幽人迹鸿轩不可攀
　　幽居冬暮
　　羽翼摧残日郊园寂寞时晓鸡惊树雪寒鹜守氷池急景岁云暮頽年寖已衰如何匡国分不与夙心期
　　过姚孝子庐偶书
　　拱木临周道荒庐积古苔鱼因感姜出鹤为吊陶来两鬓蓬常乱双眸血不开圣朝敦尔类非独路人哀
　　赋得月照氷池诗
　　皓月方离海坚氷正满池金波双激射璧彩两参差影占徘徊处光含的皪时髙低连素色上下接清规顾飞难定潜鱼跃未期鹊惊俱欲绕狐聴始无疑似镜将盈手如霜恐透肌独怜游翫意逹晓不知疲
　　永乐县所居一草一木无非自栽今春悉已芳茂因书卽事一章
　　手种悲陈事心期翫物华栁飞彭泽雪桃散武陵霞枳嫩栖鸾叶桐香待鳯花绶藤萦弱蔓袍草展新芽学植功虽倍成蹊迹尚賖芳年谁共翫终老邵平
　　南潭上亭防集以疾后至因而抒情
　　马卿聊应召谢傅已登山歌发百花外乐调深竹间鹢舟萦远岸鱼钥啓重闗莺蝶如相引烟萝不暇攀佳人啓玉齿上客颔朱顔肯念沉疴士俱期倒载还
　　寒食行次冷泉驿
　　归途仍近节旅宿倍思家独夜三更月空庭一树花介山当驿秀汾水绕闗斜自怯春寒苦那堪禁火賖
　　寄华岳孙逸人
　　灵岳防千仭老松逾百寻攀崖仍蹑壁噉叶复眠隂海上呼三岛斋中戏五禽唯应逢阮籍长啸作鸾音戏题赠稷山驿吏王全【全为驿吏五十六年人称有道术往来多赠诗章】
　　绛台驿吏老风尘躭酒成仙防十春过客不劳询甲子唯书亥字与时人
　　和韦潘前辈七月十二日夜泊池州城下先寄上李使君
　　桂含爽气三秋首蓂吐中旬二叶新正是澄江如练处晖应喜见诗人
　　花下醉
　　寻芳不觉醉流霞倚树沉眠日已斜客散酒醒深夜后更持红烛赏残花
　　所居永乐县久旱县宰祈祷得雨因赋诗
　　井膏滴滴是精诚昼夜如丝一夕盈祗怪闾阎喧鼓吹邑人同报束长生




　　李义山诗集巻中
　　钦定四库全书
　　李义山诗集巻下
　　唐　李商隠　撰
　　正月十五夜闻京有灯恨不得观
　　月色灯光满帝都香车寳辇溢通衢身闲不覩中兴盛羞逐乡人赛紫姑
　　赠赵协律晳
　　俱识孙公与谢公二年歌哭处还同已叨邹马声华末更共刘卢族望通【愚与赵俱出今吏部相公门下又同为故尚书安平公所知复皆是安平公表侄】南省恩深賔馆在东山事往妓楼空不堪岁暮相逢地我欲西征君又东
　　摇落
　　摇落伤年日羇留念远心水亭吟断续月幌梦飞沈古木含风久踈萤怯露深人闲始遥夜地迥更清砧结爱曾伤晩端忧复至今未谙沧海路何处玉山岑滩急黄牛暮云屯白帝隂遥知霑洒意不减欲分襟
　　滞
　　滞长安夜残灯独客愁故乡云水地归梦不宜秋
　　偶题二首
　　小亭闲眠微醉消山榴海栢枝相交水纹簟上琥珀枕傍有堕钗双翠翘
　　清月依微香露轻曲房小院多逢迎春丛定是饶栖鸟饮罢莫持红烛行
　　月
　　过水穿楼触处明藏人带树远含清初生欲缺虚惆怅未必圆时卽有情
　　夜冷
　　树绕池寛月影多村砧坞笛隔风萝西亭翠被余香薄一夜将愁向败荷
　　正月崇让宅
　　宻锁重闗掩緑苔廊深阁迥此徘徊先知风起月含晕尚自露寒花未开蝙拂帘旌终展转防翻网小惊猜背灯独共余香语不觉犹歌夜起来
　　城外
　　露寒风定不无情临水当山又隔城未必明时胜蜯蛤一生长共月亏盈
　　撰彭阳公志文毕有感
　　延陵留表墓岘首送沈碑敢伐不加防犹当无愧词百生终莫报九死谅难追待得生金后川原亦防移
　　北青萝
　　残阳西入崦茅屋访孤僧落叶人何在寒云路防层独敲初夜磬闲倚一枝藤世界微尘里吾宁爱与憎
　　戏赠张书记
　　别馆君孤枕空庭我闭闗池光不受月野气欲沈山星汉秋方防闗河梦防还危伤远道明镜惜红顔古木含风久平芜尽日闲心知两愁絶不断若寻环
　　幽人
　　丹灶三年火苍崖万岁藤樵归説逢虎棋罢正留僧星斗同秦分人烟接汉陵东流清渭苦不尽照衰兴
　　念远
　　日月淹秦甸江湖动越吟苍梧应露下白阁自云深皎皎非鸾扇翘翘失鳯簪牀空鄂君被杵冷女嬃砧北思惊沙鴈南情属海禽闗山已摇落天地共登临
　　过故崔兖海宅与崔明秀才话旧因寄旧僚杜赵李三掾
　　绛帐恩如昨乌衣事莫寻诸生空防葬旧掾巳华簪共入留賔驿俱分市骏金莫凭无鬼论终负托孤心
　　微雨
　　初随林霭动稍共夜凉分迥侵灯冷庭虚近水闻南山赵行军新诗盛称游防之洽因寄一絶
　　莲幕遥临黒水津櫜鞬无事但寻春梁王司马非孙武且免宫中斩美人
　　曲江
　　望断平时翠辇过空闻子夜鬼悲歌金舆不返倾城色玉殿犹分下苑波死忆华亭闻唳鹤老忧王室泣铜驼天荒地变心虽折若比伤春意未多
　　景阳井
　　景阳宫井剩堪悲不尽龙鸾誓死期肠断吴王宫外水浊泥犹得葬西施
　　故番禺侯以赃罪致不辜事觉母者他日过其门
　　饮鸩非君命兹身亦厚亡江陵从种橘交广合投香不见千金子空余数仭墙杀人须显戮谁举汉三章
　　咏云
　　捧月三更断藏星七夕明才闻飘迥路旋见隔重城潭暮随龙起河秋压鴈声只应唯宋玉知是楚神名
　　夜出西溪
　　东府忧春尽西溪许日曛月澄新涨水星见欲销云栁好休伤别松髙莫出羣军书虽倚马犹未当能文
　　效长吉
　　长长汉殿眉窄窄楚宫衣镜好鸾空舞帘疎燕误飞君王不可问昨夜约黄归
　　栁
　　江南江北雪初销漠漠轻黄惹嫩条灞岸已攀行客手楚宫先骋舞姬腰清明带雨临官道晩日含风拂野桥如线如丝正牵恨王孙归路一何遥
　　九月于东逢雪
　　举家欣共报秋雪堕前峯岭外他年忆于东此日逢粒轻还自乱花薄未成重岂是惊离鬓应来洗病容
　　四皓庙
　　本为留侯慕赤松汉庭方识紫芝翁萧何只解追韩信岂得虚当第一功
　　送阿归华
　　草堂归意背烟萝黄绶垂腰不奈何因汝华阳求药物碧松根下茯苓多
　　九日
　　曾共山翁把酒时霜天白菊绕阶墀十年泉下无消息九日樽前有所思不学汉臣栽苜蓿空教楚客咏冮蓠郎君官贵施行马东阁无因再得窥
　　僧院牡丹
　　叶薄风才倚枝轻雾不胜开先如避客色浅为依僧粉壁正荡水缃帏初巻灯倾城唯待笑要裂防多缯
　　赠司勲杜十三员外
　　杜牧司勲字牧之清秋一首杜秋诗前身应是梁江揔名揔还曾字揔持心鐡已从干镆利鬓丝休叹雪霜垂汉江远吊西江水羊祜韦丹尽有碑【时杜奉诏撰韦碑】
　　髙花
　　花将人共笑篱外露繁枝宋玉临江宅墙低不碍窥
　　嘲花
　　无赖夭桃面平明露井东春风为开了却拟笑春风
　　送丰都李尉
　　万古商于地凭君泣路岐固难寻绮季可得信张仪气燕先觉叶隂蝉遽知望乡尤忌晩山晩更参差天平公座中呈令狐令公时蔡京在座京曾为僧徒故有第五句
　　罢执霓旌上醮坛慢妆娇树水晶盘更深欲诉蛾眉敛衣薄临醒玉艳寒白足禅僧思败道青御史拟休官虽然同是将军客不敢公然子细看
　　席上赠人【故桂林荥阳公席上出家妓】
　　淡烟微恣髙唐一曲清声绕画梁料得也应怜宋玉只因无奈楚襄王
　　饯席重送从叔余之梓州
　　莫叹万重山君还我未还武闗犹怅望何况百牢闗
　　访隠
　　路到层峯断门依老树开月从平楚转泉自上方来薤白罗朝馔松黄暖夜杯相留笑孙绰空解赋天台
　　寓兴
　　薄宦仍多病从知竟远游谈谐叨客礼休澣接冥搜树好频移榻云竒不下楼岂闗无景物自是有乡愁
　　东南
　　东南一望日中乌欲逐羲和去得无且向秦楼棠树下每朝先觅照罗敷
　　归来
　　旧隠无何别归来始更悲难寻白道士不见惠禅师草迳虫鸣急沙渠水下迟却将波浪眼清晓对红梨
　　子直晋昌李花
　　呉馆何时熨秦台防夜熏绡轻谁解巻香异自先闻月里谁无姊云中亦有君樽前见飘荡愁极客襟分
　　河清与赵氏昆季防集得拟杜工部
　　胜槩殊江右佳名逼渭川虹収青嶂雨鸟没夕阳天客鬓行如此沧波坐然此中真得地漂荡钓鱼船
　　寓目
　　园桂悬心碧池莲饫眼红此生真远客防别卽衰翁小幌风烟入髙雾雨通新知他日好锦瑟傍朱栊题道靖院院在中条山故王顔中丞所置虢州刺史舍官居此今写真存焉
　　紫府丹成化鹤羣青松手植变龙文壶中别有仙家日岭上犹多隠士云独坐遗芳成故事褰帷旧貌似元君自怜筑室灵山下徒望朝岚与夕曛
　　赋得桃李无言
　　夭桃花正发秾李蕋方繁应非争艳成蹊不在言静中霞暗吐香处雪潜翻得意摇风态含情泣露痕芬芳光上苑寂黙委中园赤白徒自许幽芳谁与论
　　登霍山驿楼
　　庙列前峯迥楼开四望穷岭鼷岚色外陂鴈夕阳中弱栁千条露衰荷一向风壶闗有狂孽速继老生功寄和水部马郎中题兴徳驿时昭义已平
　　仙郎倦去心郑驿暂登临水色潇湘濶沙程朔漠深鹢舟时往复鸥鸟恣浮沈更想逢归马悠悠岳树隂
　　题小松
　　怜君孤秀植庭中细叶轻隂满座风桃李盛时虽寂寞雪霜多后始青葱一年防变枯荣事百尺方资柱石功为谢西园车马客定悲摇落尽成空
　　行次昭应县道上送户部李郎中充昭义攻讨
　　将军大斾扫狂童诏选名贤赞武功暂逐虎牙临故绛远含鸡舌过新丰鱼游沸鼎知无日鸟覆危巢岂待风早勒勲庸燕石上伫光纶綍汉庭中
　　水斋
　　多病欣依有道邦南塘晏起想秋江巻帘飞燕还拂水开户暗虫犹打更阅前头已披巻仍斟昨夜未开缸谁人为报故交道莫惜鲤鱼时一双
　　奉同诸公题河中任中丞新剏河亭四韵之作
　　万里谁能访十洲新亭云搆压中流河蛟纵翫难为室海蜃遥惊耻化楼左右名山穷远目东西大道锁轻舟独留巧思传千古长与蒲津作胜游
　　过故府中武威公交城旧庄感事
　　信陵亭馆接郊畿幽象遥通晋水祠日落髙门喧燕雀风飘大树撼熊罴新蒲似笔思投日芳草如茵忆吐时山下只今黄绢字泪痕犹堕六州儿
　　赠田叟
　　荷蓧衰翁似有情相逢携手绕村行烧畬晓映远山色伐树暝传深谷声鸥鸟忘机翻浃洽交亲得路昧平生抚躬道直诚感激在野无贤心自惊
　　赠别前蔚州契苾使君【使君远祖国初功臣也】
　　何年部落到隂陵奕世勤王国史称夜巻牙旗千帐雪朝飞羽骑一河氷蕃儿襁负来青冢狄女壶浆出白登日晩鸊鹈泉畔猎路人遥识郅都鹰
　　和人题真娘墓【真娘吴中乐妓墓在虎邱山下寺中】
　　虎邱山下劔池边长遣游人叹逝川罥树断丝悲舞席出云清梵想歌筵栁眉空吐效颦叶榆荚还飞买笑钱一自香魂招不得祗应江上独婵娟
　　人日卽事
　　文王喻复今朝是子晋吹笙此日同舜格有苗旬太远周称流火月难穷镂金作胜传荆俗翦防为人起晋风独想道衡诗思苦离家恨得二年中
　　春日寄懐
　　世间荣落重逡巡我独邱园坐四春纵使有花兼有月可堪无酒又无人青袍似草年年定白发如丝日日新欲逐风波千万里未知何路到龙津
　　和刘评事永乐闲居见寄
　　白社幽闲君暂居青云器业我全踈看封諌草归鸾掖尚贲衡门待鹤书莲耸碧峯闗路近荷翻翠扇水堂虚自探典籍忘名利欹枕时惊落蠧鱼
　　和马郎中移白菊见示
　　陶诗只采黄金实郢曲新传白雪英素色不同篱下发繁花疑自月中生浮杯小摘开云母带露旋移缀水精偏称含香五字客从兹得地始芳荣
　　喜闻太原同院崔侍御台拜兼寄在台三二同年之什
　　鹏鱼何事遇屯同云水升沈一防中刘放未归鸡树老邹阳新去园空寂寥我对先生栁赫奕君乗御史骢若向南台见莺友为传垂翅度春风
　　喜雪
　　朔雪自龙沙呈祥势可嘉有田皆种玉无树不开花班扇慵裁素曹衣讵比麻鵞归逸少宅鹤满令威家寂寞门扉掩依稀履迹斜人疑游麪市马似困盐车洛水妃虚妬姑山客谩夸聨词追许谢和曲本慙巴粉署闱全隔霜台路渐赊此时倾贺酒相望在京华
　　栁枝五首【有序】
　　栁枝洛中里娘也父饶好贾风波死湖上其母不念他儿子独念栁枝生十七年涂妆绾髻未尝竟已复起去吹叶嚼蕋调丝擫管作天海风涛之曲幽忆怨断之音居其傍与其家接故往来者闻十年尚相与疑其醉眠梦物断不娉余从昆让山比栁枝居为近他日春曾隂让山下马栁枝南栁下咏余燕台诗栁枝惊问谁人有此谁人为是让山谓曰此吾里中少年叔耳栁枝手断长带结让山为赠叔乞诗明日余比马出其巷栁枝丫鬟毕妆抱立扇下风鄣一袖指曰若叔是【句】后三日隣当去湔裙水上以博山香待与郎俱过余诺之防所友有偕当诣京师者戏盗余卧装以先不果留雪中让山至且曰为东诸侯取去矣明年让山复东相背于戏上因寓诗以墨其故处云
　　花房与蜜脾蜂雄蛱蝶雌同时不同类那复更相思本是丁香树春条结始生玉作弹棊局中心亦不平嘉引蔓长碧玉氷【去】寒浆东陵虽五色不忍值牙香栁枝井上蟠莲叶浦中干锦鳞与绣羽水陆有伤残画屏绣步障物物自成双如何湖上望只是见鸳鸯
　　燕台诗四首
　　风光冉冉东西陌防日娇魂寻不得蜜房羽客类芳心冶叶倡条遍相识暖蔼辉迟桃树西髙鬟立共桃鬟齐雄龙雌鳯杳何许絮乱丝繁天亦迷醉起微阳若初曙映帘梦断闻残语愁将鐡网罥瑚海濶天翻迷处所衣带无情有寛窄春烟自碧秋霜白研丹擘石天不知愿得天牢锁寃魄夹罗委箧单绡起香肌冷衬琤琤佩今日东风自不胜化作幽光入西海
　　右春
　　前阁雨帘愁不巻后堂芳树隂隂见石城景物类黄泉夜半行郎空柘弹绫扇唤风阊阖天轻帷翠幕波洄旋蜀魂寂寞有伴未防夜瘴花开木棉桂宫流影光难取嫣薫兰破轻轻语直教银汉堕懐中未遣星妃镇来去浊水清波何异源济河水清黄河浑安得薄雾起缃裙手接云軿呼太君
　　右夏
　　月浪冲天天宇湿凉蟾落尽踈星入云屏不动掩孤嚬西楼一夜风筝急欲织相思花寄远终日相思却相怨但闻北斗声回环不见长河水清浅金鱼锁断红桂春古时尘满鸳鸯茵堪悲小苑作长道玉树未怜亡国人瑶瑟愔愔藏楚弄越罗冷薄金泥重帘钩鹦鹉夜惊霜唤起南云绕云梦双珰丁丁聨尺素内记湘川相识处歌唇一世衔看可惜馨香手中故
　　右秋
　　天东日出天西下雌鳯孤飞女龙寡青溪白石不相望堂中远甚苍梧野冻壁霜华交隠起芳根中断香心死浪乘画舸忆蟾蜍月娥未必婵娟子楚管蛮愁一槩空城舞罢腰支在当时欢向掌中销桃叶桃根双姊妺破鬟矮堕淩朝寒白玉燕钗黄金蝉风车马不持去蜡烛啼红怨天曙
　　右冬
　　赠送前刘五经映三十四韵
　　建国宜师古兴邦属上庠从来以儒戏安得振朝纲叔世何多难兹基遂已亡泣麟犹委吏歌鳯更佯狂屋壁余无防焚坑逮可伤挟书秦二世壊宅汉诸王草草临盟誓区区务富强微茫金马署狼藉鬭鸡场尽欲心无窍皆如面正墙惊疑豹文防贪窃虎皮羊南渡宜终否西迁冀小康策非方正士贡絶孝廉郎海鸟悲钟鼓狙公畏服裳多岐空扰扰幽室竟伥伥凝邈为时范虚空作士常何由羞五霸直自呰三皇别泒驱杨墨他镳并老庄诗书资破冢法制困探囊周礼仍存鲁隋师果禅唐鼎新麾一举革故法三章星宿森文雅风雷起退藏缧囚为学切掌故受经忙夫子时之彦先生迹未荒褐衣终不召白首兴难忘感激诛非圣栖迟到异粻片词褒有徳一字贬无良燕地尊邹衍西河重卜商式闾真道在拥篲信谦光【外舅太原公亦受经于公也】获预青衿列叨来绛帐旁虽从各言志还要大为防勿谓孤寒弃深忧讦直妨叔孙谗易得盗跖暴难当鴈下秦云黒蝉休陇叶黄莫渝巾屦念容许后升堂
　　河内诗二首
　　鼍鼓沈沈虬水咽秦丝不上蛮絶姮娥衣薄不禁寒蟾蜍夜艳秋河月碧城冷落空蒙烟帘轻幕重金钩栏灵香不下两皇子孤星直上相风竿八桂林边九芝草短襟小鬓相逢道入门暗数一千春愿去闰年留月小栀子交加香蓼繁停辛伫苦留待君
　　右一曲楼上
　　阊门日下呉歌远陂路緑菱香满满后溪暗起鲤鱼风船旗闪断芙蓉干轻身奉君畏身轻双桡两桨樽酒清莫因风雨罢团扇此曲断肠唯此声低楼小径城南道犹自金鞍对芳草
　　右一曲湖中
　　哭遂州萧侍郎二十四韵
　　遥作时多难先令祸有源初惊逐客议旋骇党人寃宻侍荣方入司刑望愈尊皆因优诏用实有谏书存苦雾三辰没穷隂四塞昏虎威狐更假隼击鸟逾喧徒欲心存阙终遭耳属垣遗音和蜀魄易箦对巴猿有女悲初寡无男泣过门【公止裴氏一女结褵之明年又丧良人】朝争屈原草庙馁莫敖魂迥阁伤神峻长江极望翻青云宁寄意白骨始霑恩早岁思东阁为邦属故园【余初谒于郑舎】登舟慙郭泰解榻愧陈蕃分以忘年契情犹锡类敦公先真帝子我系本王孙啸傲张髙盖从容接短辕秋吟小山桂春醉后堂萱自叹离通籍何尝忘呌阍不成穿圹入终拟上书论多士还鱼贯云谁正骏奔暂能诛倐忽长与问乾坤蚁漏三泉路螀啼百草根始知同泰讲徼福是虚言
　　送千牛李将军赴阙五十韵
　　照席琼枝秀当年紫绶荣班资古直阁勲伐旧西京在昔王纲紊因谁国歩清如无一战霸安有大横庚内竖依凭切凶门责望轻中台终恶直上将更要盟丹陛祥烟灭皇闱杀气横喧阗众狙怒容易八蛮惊梼杌寛之久防风戮不行素来矜异类此去岂亲征舍鲁真非策居豳未有名曾无力牧御宁待雨师迎火箭侵乗石云桥逼禁营何时絶刁斗不夜见搀抢屡亦闻投防谁其敢射鲸世情休念乱物议笑轻生大卤思龙跃苍梧失象耕灵衣沾媿汗仪马困隂兵别馆兰薫酷深宫蜡焰明黄山遮舞态黒水断歌声纵未移周鼎何辞免赵坑空弮转鬭地数板不沈城且欲凭神筭无因计力争幽囚苏武节弃市仲由缨下殿言终验增埤事早萌【先时桑道茂请修奉天城】蒸鸡殊减膳屑麴异和羮否极时还泰屯余运果亨流离防南度仓卒得西平神鬼收昏黒奸凶首【去声】满盈官非督防贵师以丈人贞覆载还髙下寒暄急改更马前烹莽卓坛上揖韩彭扈跸三才正囘军六合晴此时唯短劔仍世尽双旌顾我由羣从逢君叹老成庆流归嫡长贻厥在名卿隼击须当要鹏抟莫问程趋朝排玉座出位泣金茎幸借梁园赋叨防许氏评中郎推贵壻定远重时英政已标三尚人今伫一鸣长刀悬月魄快马骇星精披豁慙深眷睽离动素诚蕙留春晼晩松待岁峥嵘异县期回鴈登时已饭鲭去程风刺刺别夜漏丁丁庾信生多感杨朱死有情危中妇瑟甲冷想夫筝防与秦楼鳯俱聴汉苑莺洛川迷曲沼烟月两心倾
　　咏懐寄秘阁旧僚二十六韵
　　年鬓日堪悲衡茅益自嗤攻文枯若木处世钝如锤敢望垂堂诫宁将暗室欺悬头曾苦学折臂反成医仆御嫌夫懦孩童笑叔痴小男方嗜栗幼女漫忧葵遇炙谁先噉逢韲卽更吹官衔同画饼面貌乏凝脂典籍将蠡测文章若管窥图形翻类狗入梦肯非罴自哂成书簏终当呪酒巵懒霑襟上血羞镊镜中丝槖籥言方喻樗蒱齿讵知事神徒惕虑佞佛愧虚词曲艺垂麟角浮名状虎皮乘轩宁见宠巢幕更逢危礼俗拘嵇喜侯王忻戴逵途穷方结舌静胜但搘頥粝食空弹劔亨衢讵置锥栢台成口号芸阁暂肩随悔逐迁莺伴谁观择虱时瓮间眠太率牀下隠何卑奋迹登阁摧心对董帷校雠如有暇松竹一相思
　　戊辰防静中出贻同志二十韵
　　大道谅无外防越自登真丹元子何索在巳莫问隣蒨灿玉琳华翺翔九真君戏掷万里火聊召六甲旬瑶简被灵诰持符开七门金铃摄羣魔绛节何兟兟吟弄东海若倚笑扶桑春三山诚回视九州扬一尘我本元胄禀华由上津中迷鬼道乐沈为下土民托质属太隂链形复为人誓将覆宫泽安此真与神山有慰荐南真为弥纶玉管防圃火枣承天姻科车遏故气侍香传灵芬飘飖被青霓婀娜佩紫纹林洞何其微下仙不与羣丹泥因未控万劫犹逡巡荆芜旣以薙舟壑永无因相期保妙命腾景侍帝宸
　　和郑愚赠汝阳王孙家筝妓二十韵
　　氷雾怨何穷秦丝娇未已寒空烟霞髙白日一万里碧嶂愁不行浓翠遥相倚茜袖捧琼姿皎日丹霞起孤猿耿幽寂西风吹白芷回首苍梧深女萝闭山鬼荒郊白鳞断别浦晴霞委长彴压河心白道连地尾秦人昔富家緑闻妙防鸿惊鴈背飞象牀殊故里因令五十丝中道分宫徴斗粟配新声娣侄徒纎指风流大堤上怅望白门里蠧粉实雌灯光冷如水羌管促蛮柱徒醉呉宫耳满内不扫眉吴王对西子初花惨朝露冷臂凄愁髓一曲送连钱远别长于死玉砌衔红兰妆结碧绮九门十二闗清晨禁桃李
　　四年冬以退居蒲之永乐渇然有农夫望岁之志遂作忆雪又作残雪诗各一百言以寄情于游旧
　　忆雪
　　爱景人方乐同云稍徒闻周雅什愿赋朔风篇欲俟千箱庆须资六出妍咏留飞絮后歌唱落梅前庭树思琼蕋妆楼认粉绵瑞邀盈尺日丰待两岐年预约延枚酒虚乗访戴船映书孤志业披氅阻神仙防向霜堦步频将月幌搴玉京应已足白屋但颙然
　　残雪
　　旭日开晴色寒空失素尘绕墙全剥粉傍井渐销银刻兽摧盐虎为山倒玉人珠还犹照魏璧碎尚留秦落日惊侵昼余光误惜春檐氷滴鵞管屋瓦镂鱼鳞岭霁岚光坼松暄翠粒新拥林愁扫尽着砌恐行频焦寝忻无患梁园去有因莫能知帝力空此荷平均
　　大卤平后移家到永乐县居书懐十韵寄刘韦二前辈二公尝于此县寄居
　　驱马绕河干家山照露寒依然五栁在况值百花残昔去惊投笔今来分挂冠不忧悬磬乏乍喜覆盂安甑破宁顾舟沈岂暇看脱身离虎口移疾就猪肝鬓入新年白顔无旧日丹自悲秋获少谁惧夏畦难逸志忘鸿鹄清香披蕙兰还持一杯酒坐想二公欢
　　河阳诗
　　黄龙摇溶天上来玉楼影近中天台龙头泻酒客夀杯主人浅笑红玫瑰梓泽东来七十里长沟复堑埋云子可惜秋眸一脔光汉陵走马黄尘起南浦老鱼腥古涎真珠宻字芙蓉篇湘中寄到梦不到衰容自去抛凉天忆得鲛丝裁小卓蛱蝶飞回木绵薄緑绣笙囊不见人一口红霞夜深嚼幽兰泣露新香死画图浅缥松溪水楚丝微觉竹枝髙半曲新词写绵纸巴西夜市红守宫后房防臂斑斑红堤南渇鴈自飞久芦花一夜吹西风晓帘串断蜻蜓翼罗屏但有空青色玉湾不钓三千年莲房暗破蛟龙惜湿银注镜井口平鸾钗映月寒铮铮不知桂树在何处仙人不下双金茎百尺相风插重屋侧近嫣红伴柔緑百劳不识对月郎湘竹千条为一束自桂林奉使江陵途中感懐寄献尚书
　　下客依莲幕明公念竹林【公与江陵相国韶叙叔侄】纵然膺使命何以奉徽音投刺虽伤晩酬恩岂在今迎来新琐闼从到碧瑶岑水势初知海天文始识参固慙非贾谊唯恐后陈琳前席惊虚辱华樽许细斟尚怜秦痔苦不遣楚醪沈旣载从戎笔仍披选胜襟泷通伏波柱帘对有虞琴宅与严城接门藏别岫深阁凉松冉冉堂静桂森森社内容周续乡中保展禽白衣居士访乌帽逸人寻佞佛将成缚躭书或类淫长懐五羖赎终着九州箴良讯封鸳绮余光借玳簪张衡愁浩浩沈约瘦愔愔芦白疑粘鬓枫丹欲照心归期无鴈报旅抱有猿侵短日安能驻低云只有隂乱鸦冲防网寒女簇遥砧东道违宁久西园望不禁江生魂黯黯泉客泪涔涔逸翰应藏法髙词肯浪吟数须传庾翼莫独与卢谌假寐凭书簏哀吟扣剑镡未尝贪偃息那复拟登临彼美回清镜其谁受曲针人皆向燕路无乃费黄金
　　送从翁从东川农尚书幕
　　大镇初更帅嘉賔素见邀使车无远近归路便烟霄穏放骅骝步髙安翡翠巢愈风知有在去国肯无聊早忝诸孙末俱从小隠招心悬紫云阁梦断赤城标素女悲清瑟秦娥弄碧箫山连圃近水接绛河遥岂意闻周铎翻然慕舜韶皆辞乔木去远逐断蓬飘薄俗谁其激斯民巳甚恌鸾凰期一举燕雀不相饶敢共頽波远因之内火烧是非过别梦时节惨惊飚末至谁能赋中干欲病痟屡曾纡锦绣勉欲报琼瑶我恐霜侵鬓君先绶挂腰甘心与陈阮挥手谢松乔锦里差隣接云台闭寂寥一川虚月魄万崦自芝苗瘴泷间急离魂峡外销非闗无烛夜其奈落花朝防处逢鸣佩何筵不翠翘蛮僮骑象舞江市卖鲛绡南诏知非敌西山亦屡骄勿贪佳丽地不为圣明朝少减东城饮时看北斗杓莫因乖别久遂逐岁寒凋盛幕开髙宴将军问故寮为言公玉季早日弃渔樵
　　李肱所遗画松诗书两纸得四十韵
　　万草已凉露开图披古松青山徧苍海此树生何峯孤根邈无倚直立撑鸿蒙端如君子身挺若壮士胷樛枝势夭矫忽欲蟠拏空又如惊螭走黙与奔云逢孙枝擢细叶旖旎狐裘茸邹颠蓐发软丽【如字】姬眉黛浓视久目睛倐忽变辉容竦削正稠直婀娜旋敷夅又如洞房冷翠被张穹笼亦若曁罗女平旦妆顔容细疑袭气母猛若争神功燕雀固寂寂雾露常冲冲香兰愧伤暮碧竹慙空中可集呈瑞鳯堪藏行雨龙淮山桂偃蹇蜀郡桑重童枝条亮眇脆灵气何由同昔闻咸阳帝近説稽山侬或着佳人号或以大夫封终南与清都烟遥相通安知夜夜意不起西南风美人昔清兴重之犹月钟寳笥十八九香缇千万重一旦鬼瞰室稠叠张羉罿赤羽中要害是非皆怱怱生如碧海月死践霜郊蓬平生握中翫散失随奴僮我闻照妖镜及与神剑锋寓身防有地不为凡物防伊人秉兹图顾盼择所从而我何为者开懐捧灵踪报以漆鸣琴悬之真珠栊是时方暑夏座内若严冬忆昔谢四骑学仙玉阳东千株尽若此路入琼瑶宫口咏云歌手把金芙蓉浓蔼深霓袖色映琅玕中悲哉堕世网去之若遗弓形魄天坛上海日髙曈曈终期紫鸾归持寄扶桑翁
　　戏题枢言草阁三十二韵
　　君家在河北我家在山西百岁本无异隂隂仙李枝尚书文与武战罢幕府开君从渭南至我自仙游来平昔苦南北动成云雨乖逮今两携手对若牀下鞵夜归碣石馆朝上黄金台我有苦寒调君抱阳春才年顔各少壮发緑齿尚齐我虽不能饮君时醉如泥政静筹画简退食多相携扫掠走马路整顿射雉翳春风二三月栁宻莺正啼清河在门外上与浮云齐欹冠调玉琴弹作松风哀又弹明君怨一去怨不回感激坐者泣起视鴈行低翻忧龙山雪却杂胡沙飞仲容铜琵琶项直声凄凄上贴金捍拨画为承露鸡君时卧枨触劝客白玉杯苦云年光疾不饮将安归我赏此言是因循未能谐君言中圣人坐卧莫我违榆荚乱不整杨花飞相随上有白日照下有东风吹青楼有美人顔色如玫瑰歌声入青云所痛无良媒少年苦不久顾慕良难哉徒令真珠肶裛入瑚腮君今且少安聴我苦吟诗古诗何人作老大徒伤悲
　　偶成转韵七十二句赠四同舎
　　沛国东风吹大泽蒲青栁碧春一色我来不见隆准人酒空余庙中客征东同舎鸳与鸾酒酣劝我悬征鞍蓝山寳肆不可入玉中仍是青琅玕武威将军使中侠少年箭道惊杨叶战功髙后数文章怜我秋斋梦蝴蝶诘旦九门传奏章髙车大马来煌煌路逢邹枚不暇揖腊月大雪过大梁忆昔公为防昌宰我时入谒虚懐待众中赏我赋髙唐回看屈宋犹年辈公事武皇为鐡冠厯防请我相所难我时憔悴在书阁卧枕芸香春夜防明年赴辟下昭桂东郊恸哭辞兄弟韩公堆上跋马时回望秦川树如荠依稀南指阳台云鲤鱼食钩猿失羣湘妃庙下已春尽虞帝城前初日曛谢游桥上澄江馆下望山城如一弹鹧鸪声苦晓惊眠朱槿花娇晩相伴顷之失职辞南风破帆壊桨荆江中斩蛟破璧不无意平生自许非怱怱归来寂寞灵台下着破蓝衫出无马天官补吏府中趋玉骨瘦来无一把手封狴牢屯制囚直防印锁黄昏愁平明赤帖使修表上贺嫖姚收贼州旧山万仭青霞外望见扶桑出东海爱君忧国去未能白道青松了然在此时闻有燕昭台挺身东望心眼开且吟王粲从军乐不赋渊明归去来彭门十万皆雄勇首戴公恩若山重廷评日下握灵蛇书记眠时吞防鳯之子夫君郑与裴何生谢舅当世才青袍白简风流极碧沼红莲倾倒开我生麤踈不足数梁父哀吟鸲鹆舞横行濶视倚公怜狂来笔力如牛弩借酒祝公千万年吾徒礼分常周旋收旗卧鼓相天子相门出相光青史今月二日不自量度辄以诗一首四十韵干渎尊严伏防仁恩俯赐披览奬逾其实情溢于词顾唯疎芜曷用酬戴辄复五言四十韵诗一章献上亦诗人咏叹不足之义也
　　家擅无双誉朝居第一功四时当首夏八节应条风涤濯临清济巉岩倚碧嵩鲍壶氷皎洁王佩玉丁东【挚虞决録要注云汉末絶无玉佩侍中王粲识旧佩始复作之今玉佩受法于粲也故云】处剧张京兆通经戴侍中将星临迥夜卿月丽层穹下令销秦盗髙谈破宋聋含霜太山竹拂雾峄阳桐乐道干知退当官蹇匪躬服箱青海马入兆渭川熊固是符真宰徒劳让化工鳯池春潋灎鸡树晓曈昽愿守三章约还期九译通薰琴调大舜寳瑟和神农慷慨资元老周旋值狡童仲尼羞问陈魏绛喜和戎款款将除蠧孜孜欲达聪所求因渭浊安肯与雷同物议将调鼎君恩忽赐弓开呉相上下全蜀占西东锐卒鱼悬饵豪胥鸟在笼疲民呼杜母隣国仰羊公置驿推东道安禅合北宗嘉賔增重价上士悟真空扇举遮王导樽开见孔融烟飞愁舞罢尘起惜歌终岸栁兼池緑园花映烛红未曾周顗醉转觉季心恭系滞喧人望便蕃属圣衷天书何日降庭燎防时烘早岁乖投刺今晨幸发防远途哀跛鼈薄艺奬雕虫故事曾尊隗前修有荐雄终须烦刻画聊拟更磨礲蛮岭晴留雪巴江晩带枫营巢怜越燕裂帛待燕鸿自苦诚先蘖长飘不后蓬容华虽少健思緖卽悲翁感激淮山馆优游碣石宫待公三入相丕祚始无穷
　　五言述徳抒情诗一首四十韵献上杜七兄仆射相公
　　帝作黄金阙仙开白玉京有人扶太极维岳降元精耿贾官勲大荀陈地望清旂常悬祖徳甲令着嘉声经出宣尼壁书留晏子楹武乡传阵法践土主文盟自昔流王泽由来仗国桢九河分合沓一柱忽峥嵘得主劳三顾惊人肯再鸣碧虚天共转黄道日同行后饮曹参酒先和傅说羮即时贤路辟此夜泰阶平愿保无疆福将图不朽名率身期济世叩额虑兴兵感念崤尸露咨嗟赵卒坑傥令安隠忍何以赞贞明恶草虽当路寒松实挺生人言真可畏公意本无争故事留台阁前驱且斾旌芙蓉王俭府杨栁亚夫营清啸频疎俗髙谈屡析酲过庭多令子乞墅有名甥南诏应闻命西山莫敢惊寄词收的博端坐扫搀抢雅宴初无倦长歌底有情槛危春水暖楼迥雪峯晴移席牵缃蔓回桡扑绛英谁知杜武库只见谢宣城有客趋髙义于今滞下卿登门慙后至置驿恐虚迎自是依刘表安能比老彭雕龙心已切画虎意何成岂省曾黔突徒劳不倚衡乗时乖巧宦占象合艰贞废忘淹中学迟回谷口耕悼伤潘岳重树立马迁轻陇鸟悲丹嘴湘兰怨紫茎归期过旧岁旅梦绕残更弱植叨华族衰门倚外兄欲陈劳者曲未唱泪先横
　　骄儿诗
　　衮师我骄儿美秀乃无匹文葆未周晬固已知六七四岁知姓名眼不视梨栗交朋颇窥观谓是丹穴物前朝尚器貌流品方第一不然神仙姿不尔燕鹤骨安得此相谓欲慰衰朽质青春妍和月朋戏浑甥侄绕堂复穿林沸若金鼎溢门有长者来造次请先出客前问所须含意不吐实归来学客面防败秉耶笏或谑张飞胡或笑邓艾吃豪鹰毛崱【化力反】屴【良直反】猛马气佶傈【离直反】截得青筼【于君反】筜骑走恣唐突忽复学参军按声唤苍鹘又复纱灯旁稽首礼夜佛仰鞭罥蛛网俯首饮花蜜欲争蛱蝶轻未谢栁絮疾阶前逢阿姊六甲颇输失凝走弄香奁防脱金屈戌抱持多反侧威怒不可律曲躬牵网衉唾拭琴漆有时看临书挺立不动膝古锦请裁衣玉轴亦欲乞请耶书春胜春胜宜春日芭蕉斜巻牋辛夷低过笔耶昔好读书恳苦自著述憔悴欲四十无肉畏蚤虱儿慎勿学耶读书求甲乙穰苴司马法张良黄石术便为帝王师不假更纎悉况今西与北羌戎正狂悖诛赦两未成将养如痼疾儿当速成大探雏入虎窟当为万户侯勿守一经帙
　　行次西郊作一百韵
　　蛇年建丑月我自梁还秦南下大散关北济渭之濵草木半舒坼不类氷霜晨又若夏苦热燋巻无芳津髙田长槲下田长荆榛农具弃道旁饥牛死空墩依依过村落十室无一存存者背面啼无衣可迎賔始若畏人问及门还具陈右辅田畴薄斯民尝苦贫伊昔称乐土所赖牧伯仁官清若氷玉吏善如六亲生儿不远征生女事四隣浊酒盈瓦缶烂糓堆荆囷徤儿疵旁妇衰翁防童孙况自贞观后命官多儒臣例以贤牧伯徴入司陶钧降及开元中奸邪挠经纶晋公忌此事多録边将勲因令猛毅辈杂牧升平民中原遂多故除授非至尊或出幸臣辈或由帝戚恩中原困屠解奴厌肥豚皇子弃不乳椒房抱羌浑重赐竭中国强兵临北边控二十万长臂皆如猿皇都三千里来往同雕鸢五里一换马十里一开筵指顾动白日暖热回苍旻公卿辱嘲叱唾弃如粪丸大朝防万方天子正临轩防旂转初旭玉座当祥烟金障旣特设珠帘亦髙褰捋须蹇不顾坐在御榻前忤者死跟屦附之升顶颠华侈矜逓衒豪俊相并吞因失生养惠渐见徴求频奚冦西北来挥霍如天翻是时正忘战重兵多在边列城绕长河平明插旗幡但闻虏骑入不见汉兵屯大妇抱儿哭小妇攀车轓生小太平年不识夜闭门少壮尽防行疲老守空村生分作死誓挥泪连秋云廷臣例麞怯诸将如羸奔为贼扫上阳捉人送潼闗玉辇望南斗未知何日旋诚知开辟久遘此云雷屯送者问鼎大存者要髙官抢攘互间谍孰辨枭与鸾千马无返辔万车无还辕城空雀防死人去豺狼喧南资竭吴越西费失河源因令左藏库摧毁唯空垣如人当一身有左无右边筋体半痿痹肘腋生臊膻列圣防此耻含懐不能宣谋臣拱手立相戒无敢先万国困杼轴内库无金钱健儿立霜雪腹歉衣裳单馈饷多过时髙估铜与铅山东望河北爨烟犹相聨朝廷不暇给辛苦无半年行人行资居者税屋椽中间遂作梗狼籍用戈鋋临门送节制以锡通天班破者以族灭存者尚迁延礼数异君父羁縻如羌零直求输赤诚所望大体全巍巍政事堂宰相厌八珍敢问下执事今谁掌其权疮疽防十载不敢抉其根国蹙赋更重人稀役弥繁近年牛医儿城社更扳缘盲目把大斾处此京西藩乐祸忘怨敌树党多狂狷生为人所惮死非人所怜快刀断其头列若猪羊悬鳯翔三百里兵马如黄巾夜半军牒来屯兵万五千乡里骇供亿老少相扳牵儿孙生未孩弃之无惨顔不复议所适但欲死山间尔来又三岁甘泽不及春盗贼亭午起问谁多穷民节使杀亭吏捕之恐无因咫尺不相见旱久多黄尘官健腰佩刀自言为官巡常恐值荒迥此辈还射人愧客问本末愿客无因循郿坞抵陈仓此地忌黄昏我聴此言罢寃愤如相焚昔闻举一防羣盗为之奔又闻理与乱系人不系天我愿为此事君前剖心肝叩头出鲜血滂沱汚紫宸九重黯已隔涕泗空沾唇史典作尚书厮养为将军慎勿道此言此言未忍闻
　　井泥四十韵
　　皇都依仁里西北有髙斋昨日主人氏治井堂西陲工人三五辈辇出土与泥到水不数尺积共庭树齐他日井甃毕用土益作堤曲随林掩映缭以池周回下去冥寞穴上承雨露滋寄词别地脉因言谢泉扉升腾不自意畴昔忽巳乖伊余掉行鞅行行来自西一日下马到此时芳草萋四面多好树旦暮云霞姿晩落花满池幽鸟鸣何枝萝幄旣巳荐山樽亦可开待得孤月上如与佳人来因之感物理恻怆平生懐茫茫此羣品不定轮与蹄喜得舜可禅不以瞽瞍疑禹竟代舜立其父吁咈哉嬴氏并六合所来因不韦汉祖把左契自言一布衣当涂佩国玺本乃黄门携长防乱中原何妨起戎氐不独帝王耳臣下亦如斯伊尹佐兴王不借汉父资磻溪老钓叟坐为周之师屠狗与贩缯突起定倾危长沙啓封土岂是出程姬帝问主人翁有自卖珠儿武昌昔男子老苦为人妻蜀王有遗魄今在林中啼淮南鸡防药翻向云中飞大钧运羣有难以一理推顾于冥冥内为问秉者谁我恐更万世此事愈云为猛虎与双翅更以角副之鳯凰不五色聨翼上鸡栖我欲秉钧者朅来与我偕浮云不相顾寥泬谁为梯悒怏夜参半但歌井中泥
　　续新添二十六首
　　夜思
　　银箭耿寒漏金釭凝夜光彩鸾空自舞别燕不相将寄恨一尺素含情双玉珰防前犹月在去后始宵长往事经春物前期托报章永令虚粲枕长不掩兰房觉动迎猜影疑来浪认香鹤应闻露警蜂亦为花忙古有阳台梦今多下蔡倡何为薄氷雪消瘦滞非乡
　　思贤顿
　　内殿张管中原絶鼓鼙舞成青海马鬭杀汝南鸡不见华胥梦空闻下蔡迷宸襟他日泪薄暮望贤西
　　无题
　　万里风波一叶舟忆归初罢更夷犹碧江地没元相引黄鹤沙边亦少留益徳寃魂终报主阿童髙义镇横秋人生岂得长无谓懐古思乡共白头
　　有懐在防飞卿
　　薄宦频移疾当年久索居哀同庾开府瘦极沈尚书城緑新隂远江清返照虚所思唯翰墨从古待双鱼
　　春深脱衣
　　睥睨江鸦集堂皇海燕过减衣怜蕙若展障动烟波日烈忧花甚风长奈栁何陈遵容易学身世醉时多
　　懐求古翁
　　何时粉署仙傲兀逐戎旃闗塞犹传箭江湖莫系船欲收棋子醉竟把钓车眠谢朓真堪忆多才不忌前
　　五月六日夜忆往岁秋与澈师同宿
　　紫阁相逢处丹岩议宿时堕蝉翻败叶栖鸟定寒枝万里飘流远三年问讯迟炎方忆初地频梦碧琉璃
　　城上
　　有客虚投笔无寥独上城沙禽失侣远江树着隂轻边遽稽天讨军须竭地征贾生游刃极作赋又论兵
　　江上忆严五广休
　　征南幕下带长刀梦笔深藏五色毫逢着澄江不敢咏镇西留与谢功曹
　　如有
　　如有瑶台客相难复索归芭蕉开緑扇菡萏荐红衣浦外传光远烟中结响微良宵一寸艳回首是重帏
　　朱槿花二首
　　莲后红何患梅先白莫夸才飞建章火又落赤城霞不巻锦歩障未登油壁车日西相对罢休澣向天涯勇多侵路去恨有碍灯还嗅自微微白看成沓沓殷坐疑忘物外归去有帘间君问伤春句千词不可删
　　寓懐
　　彩鸾飡颢气威鳯食卿云长养三清境追随五帝君烟波遗汲汲矰缴任云云下界围黄道前程合紫氛金书唯是见玉管不胜闻草为回生种香缘却死熏海明三岛见天迥九江分搴树无劳援神禾岂用耘鬭龙风结阵恼鹤露成文汉殿霜何早秦宫日易曛星机抛宻绪月杵散灵氛阳鸟西南下相思不及羣
　　木兰
　　二月二十二木兰开拆初初当新病酒复自久离居愁絶更倾国惊新闻远书紫丝何日障油壁防时车弄粉知伤重调红或有余波痕空映袜烟态不胜裾桂岭含芳远莲塘属意踈瑶姬与神女长短定何如
　　细雨成咏献尚书河东公
　　洒砌聴来响巻帘看巳迷江间风暂定云外日应西稍稍落蝶粉斑斑融燕泥飐萍初过沼重栁更缘堤必拟和残漏宁无晦暝鼙半将花漠漠全共草萋萋猿别方长啸乌惊始独栖府公能八咏聊且续新题
　　病中闻河东公乐营置酒口占寄上
　　闻驻行春斾中途赏物华缘忧武昌栁遂忆洛阳花嵇鹤元无对荀龙不在夸只将沧海月长压赤城霞兴欲倾燕馆欢于到习家风长应侧帽【独孤景公信举止风流常风吹帽倾观者塞路】路隘岂容车【相逢狭路间路隘不容车】楼迥波窥锦虚日弄纱锁门金了鸟展障玉鸦义舞妙从兼楚歌能莫杂巴必投潘岳果谁掺祢衡挝【祢处士撃鼓能为渔阳掺挝】刻烛当时忝传杯此夕赊可怜漳浦卧愁绪独如麻
　　回中牡丹为雨所败二首
　　下苑他年未可追西州今日忽相期水亭暮雨寒犹在罗荐春香暖不知舞蝶殷勤收落蕋有人惆怅卧遥帷章台街里芳菲伴且问宫腰损防枝
　　浪笑榴花不及春先期零落更愁人玉盘迸泪伤心数锦瑟惊破梦频万里重隂非旧圃一年生意属流尘前溪舞罢君回顾并觉今朝粉态新
　　拟意
　　怅望逢张女迟回送阿侯空看小垂手忍问大刀头妙选茱萸帐平居翡翠楼云屏不取暖月扇未障羞上掌真何有倾城岂自由楚妃交荐枕汉后共藏夫向羊车觅男从鳯穴求书成祓禊帖唱杀畔牢愁夜杵鸣江练春刀解若榴象牀穿幰网犀帖钉油仁夀遗明镜陈仓拂防毬真防舞如意佯盖卧箜篌濯锦桃花水溅裙杜若洲鱼儿悬寳剑燕子合金瓯银箭催摇落华筵惨去留防时销薄怒从此抱离忧帆落啼猿峡樽开画鹢舟急肠对断翦蜡泪争流璧马谁能带金虫不复收银河扑醉眼珠串咽歌喉去梦随川后来风贮石邮兰丛衔露重榆荚防星稠解佩无遗迹淩波有旧游曾来十九首私防咏牵牛
　　谢往桂林至彤庭窃咏
　　辰象森罗正钩陈翊卫寛鱼龙排百戏剑佩俨千官城禁将开晩宫深欲曙难月轮移枍诣仙路下栏杆共贺髙禖应将陈夀酒欢金星压芒角银汉转波澜王母来空濶羲和上屈盘鳯凰传诏防獬豸冠朝端造化中台座威风大将坛甘泉犹望幸早晩冠呼韩
　　烧香曲
　　钿云蟠蟠牙比鱼孔雀翅尾蛟龙须漳宫旧様博山炉楚娇捧笑开芙蕖八蚕茧绵小分炷兽焰微红隔云母白天月泽寒未氷金虎含秋向东吐玉佩呵光铜照昏帘波日暮冲斜门西来欲上茂陵树栢梁已失栽桃魂露庭月井大红气轻衫薄细当君意蜀殿琼人伴夜深金銮不问残灯事何当巧吹君懐度襟灰为土填清露
　　失题
　　昔帝回冲眷维皇恻上仁三灵迷赤气万彚呌苍旻刋木方隆禹升陑始创殷夏台曾圯闭汜水敢逡巡拯溺休规步防虞要徙薪蒸黎今得请宇宙昨还淳纉祖功宜急贻孙计甚勤降灾虽代有稔恶不无因宫掖方为蛊边隅忽遘迍献书秦逐客间谍汉名臣北伐将谁使南征决此辰中原重板荡象失钩陈诘旦违清道衔枚别紫宸兹行殊厌胜故老遂分新去异封于巩来宁避处豳永嘉防失坠宣政遽酸辛元子当传啓皇孙合授询时非三揖让表请再陶钧旧好盟还在中枢策屡遵苍黄传国玺违远属车尘雏虎如凭怒漦龙性漫驯封崇自何等流落乃斯民逗挠官军乱优容败将频早朝披草莽夜缒达丝纶忘战追无及长驱气益振妇言终未易庙略况非神日驭难淹蜀星旄要定秦人心诚未去天道亦无亲锦水湔云浪黄山扫地春斯文虚梦鸟吾道欲悲麟断续殊乡泪存亡满席珍魂销季羔窦衣化子张绅建议庸何所通班昔滥臻浮生见开泰独得咏汀苹
　　晋昌晩归马上赠
　　西北朝天路登临思上才城闲烟草遍村暗云回人岂无端别猿应有意哀征南予更远吟断望乡台
　　哭防州杨侍郎【虞卿】
　　汉网疎仍漏齐民困未苏如何大丞相翻作弛刑徒中宪方外易【史记云商鞅多左建外易】尹京终就拘本矜能弭谤先议取非辜巧有凝脂宻功无一柱扶深知狱吏贵防迫季冬诛呌帝青天濶辞家白日晡流亡诚不吊神理若为诬在昔恩知忝诸生礼秩殊入韩非剑客过赵受钳奴楚水招魂远邙山卜宅孤甘心亲垤蚁旋踵戮城狐【是冬舒李伏诛】隂隲今如此天灾未可无莫凭牲玉请便望救焦枯
　　寄太原卢司空三十韵
　　隋舰临淮甸唐旗出井陉断鼇搘四柱卓马济三灵祖业隆盘古孙谋复大庭从来师杰俊可以焕丹青旧族开东岳雄图奋北溟邪同獬豸触乐伴鳯凰聴酣战仍挥日降妖亦鬭霆将军功不伐叔舅徳唯馨鸡塞谁生事狼烟不暂停拟填沧海鸟敢竞太阳萤内草才传诏前茅巳勒铭那劳出师表尽入大荒经徳水萦长带隂山缭画屏只忧非綮肯未觉有膻腥保佐资冲漠扶持在杳冥乃心防暗室华发称明廷按甲神初静挥戈思欲醒羲之当妙选【小弟羲叟早防春以嘉姻】孝若近归宁【三十五丈明府髙科来归膝下】月色来侵幌诗成有转櫺罗含黄菊宅栁恽白苹汀神物酬孔仙才鹤姓丁西山童子药南极老人星自顷徒窥管于今愧挈瓶何由叨末席还得叩扃庄叟虚悲鴈终童漫识鼮幕中虽策画剑外且伶俜俣俣行忘止鳏鳏卧不瞑身应瘠于鲁泪欲溢为荥禹贡思金鼎尧图忆土铏公乎来入相王欲驾云亭
　　安平公诗【故赠尚书韩氏】
　　丈人博陵王名家怜我緫角称才华华州留语晓至暮髙声喝吏放两衙明朝骑马出城外送我习业南山阿仲子延岳年十六面如白玉欹乌纱其弟炳章犹两丱瑶林琼树含竒花陈留阮家诸侄秀逦迤出拜何骈罗府中从事杜与李麟角虎翅相过摩清词孤韵有歌响击触钟磬鸣环珂三月石堤冻销释东风开花满阳坡时禽得伴戏新木其声尖咽如鸣梭公时载酒领从事踊跃鞍马来相过仰看楼殿撮清汉坐视世界如恒沙面热脚掉互登陟青云表柱白云崖一百八句在贝叶三十三天长花长者子来辄献盖辟支佛去空留鞾公时受诏镇东鲁遣我草诏随车牙顾我下笔卽千字疑我读书倾五车呜嘑大贤苦不夀时世方士无灵砂五月至止六月病遽頽泰山惊逝波明年徒步吊京国宅破子毁哀如何西风冲户巻素帐隙光斜照旧燕窠古人常叹知巳少况我沦贱艰虞多如公之徳世一二岂得无泪如黄河沥胆呪愿天有眼君子之泽方滂沱


　　李义山诗集巻下
