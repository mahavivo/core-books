　　弇州山人文抄　　（明）王世贞 撰  

　　●目录

　　卷之一 
　　卷之二 

　　●弇州山人文抄卷之一

　　琅琊王世贞元美着
　　西吴陆弘祚孝锡阅

　　序

　　送郭侍御子静左迁永安令序 
　　赠刘朝宗之瑞安令序 
　　送刘□□户部守卫□序 
　　送王惟王之浦城令序（代家君作） 
　　送李伯承之新喻令序 
　　送按察正君督四用屯政序 
　　送比部吴峻伯江西恤刑序 
　　赠杨凭序 
　　别汪仲淹序 
　　赠李于鳞序 
　　送高户部之滇臬序 
　　送山东按察使朱公迁山西右□序 
　　奉送按察副使耿公迁治上谷序 
　　奉赠宪使河中冯公迁治延鄜序 
　　送少宰汶上吴公迁南大宗伯序（代太宰公） 
　　送州佐萧公迁守蕲州序 

　　○送郭侍御子静左迁永安令序

　　天子往赫然怒虏也诏诛大司马以下而大司农坐军兴乏当罪罪稍次又会怒渐觧仅免归而代者出仓卒匪豫时切责免冠谢皇恐计亡出于是大司农日夜骑驰无暇休沐且饭矣而给事御史诸曹郎亦日夜相讲寻利端间有所禆□□端无穷而相实寡时御史臣仁言募民入粟数千硕者予武阶至三等金吾缇骑得迁帅睪当成繇多大富□民非久辄跳去仅迹罚尔度令情稍轻得上赀免其重者自若而他蠹隐匿状如光禄将作诸监号中贵人陆海銄交之岁益县官刍挽费十二三　天子方坐西齐宫曹书异之下有司次第报可而大司农揣策亡以当□请一切加诸道赋而最重者　江南先是江南漕□粟固什百他道而□比凶人至破庐舍□要稚以偿御史仅负郭二顷增不过升斗岂要誉闾党朋友然耶不家江南不悉江南利害状矣大司农正坐此何在焉今御史素饶泊也始仅得言之尚欲抗贵人为民一致福令虽小卑于永安岂直言福之乎予可无虑矣予可无虑矣

　　○赠刘朝宗之瑞安令序

　　今瑞安令刘君时时为予言其先高大父文恭公也景帝时　太子故未废而　上自有子雅欲有所置革师臣啖籯中金舌塞不复发而诸中外险侧人或因以□幸恩泽咸奏书请正所生子　上阅诸曹牍□亡太学师生名也时文恭公实祭酒太学师云
　　上不言然赏亦绝不复及太学久之而乡人杨尚书翥来朝谓　上馆文恭公尚书　上故□从受经恩礼异从容谓先生朕欲益置相鲜当意者亦为思之乎尚书顿首言必欲异代才臣浅陋少知与以目中见亡踰刘者尚书出亦不以语文恭公馆之自如也会尚书归而中贵人或间泄其语公知自愧责曰馆杨公为相地耶即爱我而累我如是乃引疾而上亦坐旧衔故罢不相予向则巳熟文恭公事至端安令言问知为其曾孙而益有慨也嗟夫刘公所谓介素恬穆无奸于时者也乃至远众守是不折奇祸不摇危议即传记所称社稷臣何以加焉公仅不为相相少尊尔而至今吴中称贤大夫必推文恭公其诸子孙廷尉太常侍御舍人冠裳挂胡籍亡虑十余辈皆食公不竟之报以显其究指得失多寡何大悬殊哉然予则又知今瑞安令之贤也其高大父寔风之矣前是瑞安令明经举进士行亡害分当从□□而令为进士则巳驯谨信厚声称辟诸□绅先生亡不为令游扬者而义之竟逡廵受瑞安且去瑞安今非大且仰□内也顾俗士仅见其表铢计而寸衡之令不得不轻其望令不得不内而令去□瑞安甚乐也于乎非深于文恭公之教者耶吾向者观郡邑守若令缘殿最出御史监司甚或□疏其治条而恒聚精神于奉事间其自卑过人臣也而其先旨向而逆趋之也殆于媚人主耶心喻御史监司所非是少不当而亡不声折称善并旦夕施下之而又旁结其所廖信为游扬其政名即最矣亡论所繇最也而上之人苟遂其一切而遂拔旌之以为固然而忘其职又恭公一儒师抗　天子颜中其所不足不为动而长□株援若浼且病然假瑞安令□其志治之则必不□威而舍巳厉教以蕲快广结以要容穆乎谆乎致垦切之爱及瑞安而巳而居瑞安令上者亦夺于民故为褒许之非必意□而私自赏也令如是足矣昔汉时岩延年为河南好戮杀□猾吏流血朱府道接□奏事不数日得报以为鬼神咸摇手股慑严使君而东多蓄养奸人交口助其□□而颖川守□方旦从乡课农业然□阃事尔然□□举丰年而使从西方来辄行将玺书黄金之颖川不之河南守而延年竟以怨望及不道诛祸福诚有端其于民德□深岂可□□觊□哉令文恭为今守知其必不可有亡疑他文恭不为河南一时声称未可必知其当于民亡疑也子行哉后三年而有玺书瑞安令者予得而庆曰称于文恭公后矣

　　○送刘□□户部守卫□序

　　鄮君之为人斤斤者谨许可顾独首善予云予之善刘君自庚戌秋事始居未尝不指屈窃叹伏也日虏骑踰关挠　诸陵直走横驰道烧人居以万计而天子下兵食调亡备切责大司马大司马咸皇恐请死六郡亡见车骑发而中外独仰云中军而云中军杂行虏中饷之莫得从大司马所使□非素出见踉跄行襁者褁创者□□引反而大司农心欲刘君将饷重发言君慨然曰生不食县官耶即帕首韎韐请武库兵不得仅得罢卒数十骑行辎重前追劳云中军卒生不习□闻风簌簌林树间叶坚则大□以为伏□指欲跳而君按剑奋前发不可巳然与辎重偕抵云中军既发诏巳重申使者指絮且泣军中壮士咸踊跃欲死报　天子而刘君归从容致军事大司农先是君家亦莫知向也行蒲伏叩门者始得伏则相聚□怨数诸不□而君还更莫信或以为物司之久乃稍就语呜呼危哉大司农坐是中愧爱刘加而君署山西山西隶诸往镇　天子诏诸征镇益治兵兵所奉及非时赏请徽旁午计度支水衡钱可数十百万缗而请亡虑十倍大司农坐堂上仰屋叹晨朝诸曹郎不呼或独呼刘君前君徐徐条所以应状钩校南方郡国藏悉输致官而财节所请缓急次第之竟军兴不乏而刘君大指乃在持国体不欲而穷乏远近与竭泽渔尔至所以探源啬委之谊□□□究也而会君少有所不足意辙语予曰生□马幸未□为上捭一面必有当者何令龌龊□推刀代他人悲喜为也于是刘君分出守数矣而大司农念如左右手莫可代则强挽留君幸少缓计议边即兵器有以□君□□□□□□□上□□当转二千石之卫辉□有以夺君者宜右秩不守守亦听便郡□□然君乃得择一面如素志幸甚夫卫辉古□朝歌牧野而□之墟也拥太行□其孟门而□□□黄河左右内洪□之水溉膏腴万顷其形胜甲天下卒有□卫辉□也而平时又多□□□□□□□□□□□□□十九在途道一真为守□民□□即□□□□少其□□陈构咸钦衣祍而守之是共执敢□□柱后惠□□□致于□□□□□□□□者又何至代他人悲喜如郎时语也刘君行称□有以而□之先嗣君政告者乎夫邑令不其籍籍□劳苦之赐籍必使人诈亡行金津吏而抵津吏□此□□距操切不□□柳明称耶而兰陵公周非之聚饮讣□亡主也刘君为郎要持国体不欲为□□□必舍是而保□□□哉王子曰昨大盗弄□□兵屠三□□□没而攻□至河南风刘君庚戌秋事必更□□□□界也□□居然重矣

　　○送王惟王之浦城令序（代家君作）

　　上之十年州人□于乡者为前给事顾君按察赵君抚司理曹君今浦城令王君与余凡五人而是□王君年最少其为文独精志洁而行方即以余之不□亡以辱王君而二三君子亦皆□然顾景而内□然余与二三君子者后先成进士为由外官而独王君之上春官者叹矣再以疾不入试即入而坐误格试不终即试所为文当于有司意矣而以裁数报□于乎君之所以收于人者岂其有余憾哉然不得违天而独伸且今坐而□□者与奔走而求以艺校者令之角逸足于五父之衢知其未易辨也则二三君子不得以其一日而伸王君亦明矣虽然吾且复有说夫天下有伸于争之地者有伸于不争之地者伸于争之地者在天而伸于不争之地者在巳吾与王君异时读书占占不止也岂非冀以施之民乎今□□天子授王君民矣与王君为诸生见窭困者涂炭者抑而无以白者蹙额而思手援之泫然而止也何者以非其柄也今　天子则又授王君柄矣有地数百里户口十余万堂坳之下至于□屋上下胁息而耳目于一人窭困者涂炭者抑而无以白者在王君一提手挈足之间而窭困起涂炭抑而有以白不可谓伸乎班氏之纪循吏何限戴圣明经愽士师也而以墨治九江张季黄次公之徒其人或起家吏胥入赀为郎者卓卓称中外也则又何以屈王君王君行意君有所不足者且谓余布衣交也胡恝然而无言余犹记向者从王君偕计吏舟中也篝灯荧荧然搔背痒相尉他日苟富贵无相忘今余幸而先事
　　主上虽提数十万众扞北边然甚恨初第时不得百社之邑而吏之今发且种种矣何以语王君虽然请得以千虑规可乎夫王不为人诚廉不苟一介取予而又宽然长者其趋人之疾痛甚于巳此非无当于民师帅愿出君之所有者待民而勉其所无者待吏夫君何有不足也即余与二三君子当卒内逊王君矣

　　○送李伯承之新喻令序

　　予举进士京师则闻同年中有李子者名能诗李子之为诗刿刻性致究极幻变担材愽而命旨玄即世所称诵名家若不足李子观也人或才之者曰李子当被抡荐侍禁近假清燕鸣我国家之盛不则亦列曹署巳而李子外补得江西之新喻令人尤为惜之至且疑曰夫新喻难李子哉大要诗人之累多高旷少实好恠奇而不更事天下所必无而不可信者彼以为必有而至其所自得以为断然而必可行者乃不可施之于举步今夫都市听决之所耳聆讼自阅牍而手疏记其去丘壑何远也眊眊焉朝发摅其心情夕哦讽其得失而程改之狥吾所好而他不易其去吏道何疏也夫新喻难李子哉予应曰否否子目未识诗讵识李子夫世所尊之若神明用之若菽帛而不可少者三百篇巳尔三百篇诗之大宗也盖豳风七月之章其着于民事何切也今夫变至于日月星辰化至于昆虫草木摭取验焉以厚劝民而上下之相爱父子夫妇之相保祭祀之以时燕飨之以度食力助弱之不轧而众知治之道矣是故豳风诗也周公诗人也李子之所为诗其自为诗一巳乎李子之诗而巳也不足以重李子李子而深于诗也新喻其能难之或曰李子不难新喻将无大易新喻乎哉予应曰否否夫予也尝窃迹李子之治诗矣滛思殚精研拆毫茫之际而后发郎不惬数易不止也兹意也可以与于政哉其不以易心视诗也其不以易心视政明矣李子故不当任尔于是众知新喻无病李子李子诗无病新喻予将处李子难易之间而进之曰新喻明临江郡地按志君子善居室尚礼而崇德小人勤耕稼而狥分盖犹有豳民之风焉今去志所剏迨千百年齿蕃以丰得无有润朴滋好孽牙其间者乎本周公蔜励之微意而加鼓舞焉略去操切钩距探反原厚渐以礼乐渠渠哉新喻豳也则又进之曰李子毋疑于诗将使李子政成而诗欝山川之灵致采民物之丽衍标兹方文太师采之庶几嗣俪七月哉于是李子行予序以别

　　○送按察正君督四用屯政序

　　益州古称沃野千里天府之国非耶司马错往与张仪争覩其利矣秦得李氷凿江灌溉汉得唐蒙开犍为用大行张骞言益斥地邛笮尽蜀土无饶瘠卤薄者语称崏山下有蹲□至死不饥饶当何如哉□之赋足以自国武侯用其理蜀法田汉中男女□居按堵无犯岁收供吏士乃不之此特一时而效巳彰彰然者无他法行也明兴高皇帝制诏天下定兵政诸边重蜀西边番夷以故重巳又诏天下兵当无事坐馂廪饩诸弃遗土地渐芜蔓不理其令所在兵三分之一以城守二者就□亩理郡县北没八田田之收其息以瞻蜀独得六十余万顷当天下半又故号饶无披兵然不闻转巴蜀粟南浮江北出子午助县官费库藏尠溢羡□陈之积其说何耶且既以蜀兵将恐蘗蠹严法而威之法久不任特分外台臣专糺理之亦密矣纲益密蠹益深卒罢无所恤迯亡铢累而将又极意蚕食焉藩国之疆有力与卓郑之徒把持而渔其间何限也台臣泄泄然冀得逓代去于是人又不任矣闻之众称外台惟屯田简号无害至多所兼治夫使因故袭陋视而不为之所宜其简也湘南王君始由尚书郎迁蜀臬王君任专理屯以玺书驰传往则过世贞而蹙额曰众乃易予任□夫予则何敢□哉□王者皆为郎治狱上间有所怒以属郎而王君释牍从轻典曰法如是足也他曹邝私目摄君不动而赖　上仁呈竟伸王君法当君平时恂恂若不能出口一且法所在极以重轻迫之愈自奋郎君任诚不易君胡不易也夫蜀大郡之中疆挟势要来奸吾政即以柱后惠文弹治之耳或日王君诚贤其望深而秩薄是不久当迁柰何世贞应之曰□不闻赵搜□□都尉之治许下哉承乱单创法事事起犹收□□王君贤郎故案不过一举废而裁棼何事久也大司农丝经□□□竭不足以奉战士微筭使冠□□□王君举最报蜀士饱而马腾廪有赢食当赍持□□诏道西者必之王君矣

　　○送比部吴峻伯江西恤刑序

　　惟辛亥嘉靖春正月　天子诵于秋官之长下诸道使十有五人洗冤滞悯蠢愚辨疑似以闻上诸非大辟戌遣论鬼薪下者径得从末减甚大渥惠也秋官之长询于属曰是惟　上之至意毋负属各以长往剂其地最重曰江西江西扬之属而吴楚之交也其君子崇尚礼义彬彬着天下其小人俭以啬然或多深文相诈好鬼而信征嚚讼而非其上未易乎也于是郎吴子峻伯应诏吴子先江阴令高第微次当□谏官而年少不应格还为郎会尚书患部牍冗未竟择代阅者谓吴子习之吴子逡廵辞弗得耶代阅牍着声也秩宗之僚□天官卿谓吴子习之以荐格不行岁丁未秩宗请试偕许士诏复用吴子于是声称奕然着卿大夫久之秋官以职□□律高皇帝所定也　列圣因时变推广意益之曰例例非律所该其究乃不大违远律而中外巧法吏或借文餙私怒其非所以惠念元元遏绝奸宄也　上曰善其更定之退辄属吴子吴子穷日夜力校勘情法称增损复之刋布着为式夫吴子儒术吏法斤斤精至如此其何有江西哉虽然予冥听而瞽言之试□一焉夫古之杀人者非诚甚恶断除其人也恶其意尔是故恒求其所以生不得其所以生乃死之定死矣未竟其所以死则生之岂好致难易生死间哉所□殊也今京师号□□民□□□□成一不当大理得欤问夏五月　上称者故□湔白他以第宽有秋聚百官更推之必亡枉乃听伏而五载人大推至左右扶风外郎漠然付廵察而所遣仅此十五使呜呼地中外殊赤子宁二命哉使者即不□聪明务究得宽苦而优□尊重自将时□□□□□□□□左至得请报免而辄肉腐其人□□□□□待季者□□游食县官是速生者而死之岂使意也又使者或仅求欵成案中夫此语常务尔吏刻深各能法家必称密狱求欵得子夫吴子固优知之予又何言也盖龂后虑江西狱亡论数十百人其疏□□至今惟□□烈公与参政着公木其究可思□□子盍勉焉思□日孳孳以求称使亦愿愈砥节树□□□□教学俾吴子之使以人重如孙公其人以使重如葛公予不倿与有光宠哉

　　○赠杨凭序

　　大海以西任侠者称杨君兄第二人君之兄尤□□不问家家数起数废而好□□决数十万一掷虽□不中豪其豪□月相□亡敢犯君为人长身便□□□尤以信义称既□□其人多□鱼盐君□其中度能任者致之为抚恤计妻子良厚咸踊跃愿为杨君死甚或骛桀亡状众所畏欲避而杨君独神之得其力郡守尉业稍稍闻杨君于是郡多□则下君捕□任人□来佐耳目微知偷处杨君坐起不□□指□曰某从某所得之或繇偷伍中发□偷卧申□□□床俱以次就□亡一脱前时大□洪等□□□□□□深艨艟首犯郡□以报□□□□使方行□□□将出击之败军将死使大恐则遣□出而会有荐□君乃令杨君参军事诸横海楼船别校阴取君进北君谓贼骤胜骄速掩之勿失因夜出黎明距月里许鼓噪进君麾其私属直前搏贼大破擒酋供余斩获无遗使以下袭杨君功得迁君仅上宾格然不自明又捕商舶没香药珍珤悉以归官杨君亡美衣鲜食之好少卤获辄分其下其轻财好施予盖天性然杨君游于鱼盐人乎所结□多士大夫长者乍见卑毕□折稍与论事宜乃慷慨剖析咸叹服谓书生不如今年夏岛夷大举犯郡其游兵四出掠予方里居从里中少年揭竿木褁裳而拒之小利则益忧其大众雠我杨君闻奋袂曰吾不可坐视帕首韎韐佩两刀从徤卒数十来赴至则坐大树下料群少年勇法勇者给精器居前余分左右翼备声援母令轻尝贼申约束定赏格予恃以益强数日闻郡兵且出掩贼而六合令自以果毅往张甚众亡不色得杨君独曰六合令非能见大敌者又帅二二当亡节度必败寻□问至众惊而更问君君曰贼饱不久郄□果郄其料审悬中若烛照然嗟夫人所谓朱家郭觧其人咸负气豪余声足以起海内乃不为县官出死力北灭匈奴竟以侠败予固惜且恨之周太尉得剧孟喜若降敌国然不闻事定后有所荐岂吴得之重亡益汉抑孟欲自引晦或忌之耶诸公固侠人亡见才今杨君见才无为引杨君者何也使得五千组练当东南寄必有可观者予姑拭目以俟矣

　　○别汪仲淹序

　　伯玉谢中丞而以戊辰春访我海上也则仲淹能诗古文辞称名家矣太公谇谓伯倦宦而始诗古文辞仲乃欲以诗古文辞宦乎哉仲淹意殊不屑也然其受经义数试角诸生冠矣至甲戌而余入领太仆则伯玉为左司马益贵用事而太公亦封如伯玉官顾独仲淹诸生自如也问仲淹卿何以久困诸生间大人伯兄尽贵柰若何仲淹益不屑曰吾第五之名何必减骠骑哉而是时余仲敬羙副祠部郎仲淹楚服而游吾两家兄弟益发舒自得也顾乃伯视我又爱我诗古文辞既余出镇襄邓而仲淹为祖至再不忍别且必欲得余之一言而后返夫仲淹沾沾第五岂其阳浮慕之而姑为游大人以成名夫亦合之一言有以少当其志乎哉仲淹念以李子鳞没独吾与伯玉不废操觚业而两家兄弟为之左提右挈以狎主齐盟夫亦安能不视我伯也第今天不名为右文然不得越经生术而遽显古文辞士古文辞士故渐多显者然亦不得越经生术而自显仲淹稍卑之其为我举一觞曰藉大夫诲勉而就时趋矣当亦为仲淹举一觞曰士不享大烹不为知味今时惎炽昌非子大烹日哉子苟仕矣夫岂唯伯玉余二人之欢子之太公可无谇矣

　　○赠李于鳞序

　　海内称文章家不相下更齮龁胜巳者此其常云日吾之使而南也于鳞辱之言计于鳞所许亡过北地李生矣其次为仲默又次昌谷而其微词多讥切某郡芋郡二君子二君子固蠖伏林野其声方握柄所褒诛足浮沉天下士而其徒某某诸贵人日相与尊明其道引绳批根生平慕之后弃之者而一旦覩于鳞所非是宁不侧目恠且指詈哉吾归不能持于鳞言示人即示人而读者不能句若爰居之骇锺鼓未有卒其乱者即有能读一二语而二君子之声固巳中人膏盲而易其视听将无难于鳞哉嗟乎吾以为千古所独喻者此耳子不能得之于父仇者无以夺而恩者无以致其效且使所为争者必欲求胜而驱相易则可不然蓬累而行乎宇宙之间洸洋自恣适巳并足其又何傩焉夫于鳞之不胜二君子固当仲默沾沾气弗克充志所长诗耳昌谷修靡丽弱不习古文辞北地生晋古文辞而自张大语错出不雅驯二君子卑卑成卓也度北地生诸公才未易当于鳞而于鳞名位肖貌少足以动人鄙语云天下熙熙皆为利来又云利令智昏世阔希心好间一趋于鳞不如于鳞固无论遂如檿鳞而靓其所鼓动而传响寥寥如也又焉易其利二子者乎吾闻之君子不得志于今则欲信之后既不得志于今庸冀后哉则又欲微之古所谓古者独其言在耳其人与骨皆巳朽矣□之何其恃而胜之吾复游京师属于鳞巳出守顺德吴金蔡某从西来过于鳞而论文某者故二君子友也其所持议与识亡以长于鳞则谓吾李守文大小出司马氏司马氏不六经隶人乎哉士于文当根极道理亡所蹈柰何屈曲逐事变模写相役也吾笑不答于乎古之为辞者理苞塞不喻假之辞今之为辞者辞不胜跳而匿诸理六经固理区薮也巳尽不复指语矣繇秦汉而下二千年事之变何可穷也代不乏司马氏当令人举遗编而跃如胡至今竟冺冺哉蔡子无称六经乃已蔡子而称六经具在又宁作录中语喋喋而占占繁固奚当也世之文行者曰碑志序记论辩固皆史变体也冐其名不曙所繇苦而要之理亦冤矣或更谓如君言于鳞诚文人文人者易事自喜宜不称为守今诸生相聚而訾易太史氏者非货殖游侠耶乃其辨方俗要塞纤侈其民人羯羠与物土膏瘠所宜否介若指掌然令他书生周行人间白首奚晳也而班氏稍能密于文叙循吏所以状委致如其自叙亡憾此岂龌龊工纸上言者汉时君臣小用之为郡国守相彼其所因利巧中肯出吴公赵张下哉天地之精英发之于文章而柤迹及政事亡二也子何以一时而骄吾千万年吾故举之遗于鳞即二君子之徒移目吾吾甘之矣

　　○送高户部之滇臬序

　　日予行部蓟蓟故边虏要镇也而赵君治兵高君业治饷是时高君迁滇臬未发则簿案猬集矣而二君者数击鲜要余干崆峒之野歌呼竟暮乃返更西抵盘山眺绝顶穷幽閴恠石伏泉荟蔚之木忻遘而出又赵君所不能从者于乎此宁无难饷哉乃赵君亟为予言不佞亡所谀高君更仆而数其异政未竟也始君释褐礼令礼亦边邑也君披草莱而创治亡见难者俄入司农郎搉吴关吴号沃饶中土君□不□日而岛寇暴起一我师乘胜来刼剽高君亡半镞尺障之备而徐以计缓贼悉迁其重去贼睥睨徒手返耳吴民移舟而比者可数百千君令无讥征也或曰是不忧度支章哉君谓即罪吾当之吾终不忍以天子一日养而易数百千命半日贼至□其不鱼肉几希活高君者至今加额而祝有后也□吴竟何以异边君又何难□君之来为蓟也赤白之羽且夜□属庭无见粮将士擐甲待炊何限也君□纥陈弊□伏匿得要害之政不必事事毛举而奸吏重足立亡所干没商当上刍者长之若□□而就之行冬日也所乳哺将士各得意去亡哗矣则蓟又何难君为抑又闻之高君虏叩古比也大帅不介马而驰益发车骑旁午使□郎何状高君方□愽饮自如也帅谓郎不亲行饷安给高君益饮自如曰饷须即行而给耶晚矣指屈军行某道某城伏食不爽也以故君不见迹更盘错颠沛之地而有余赵君雄才人也其不得以气加高君而为之称如此今滇□□在西南万里外然独称佚焉吴蓟故君□理也而被兵　天子数拊髀思巨鹿之战一旦有以高君之功言者必召君亡疑矣

　　○送山东按察使朱公迁山西右□序

　　棤曹平阳相齐其所称受于□公□可几也夫以□之刓夸任侠取□□许乱诸□田宗就□□矣而□公者以无扰之一语而偃然□坐之□其本末不大悬殊哉然平阳用其指相齐无巳而又用之相人下谧如也则岂唯齐□赖于乎谓收图书藉□贤者于阳耶约三章法者平阳耶发关中老弱未传诣□□为民请苑者平阳耶此皆无一焉而□何与酇侯并也然汉之所以为汉者一酇侯足矣平阳以守为创毋拮据世人以新其名故功埒于酇侯而收其逸高帝则巳悬烛计指之矣是故宁以平阳之后付戆之陵木强之勃而不欲冷新进者特刀笔而操切其计也张释之贤人岂忌庸于啬夫者彼之所以推进□侯东阳盖阴折晁错之斤斧于来主也郅宁张赵之流虽其人天性猾贼荆枳其腹大槩有所窥见缘饰小材以觊一切之好而任事者见其毛举鸷击工小治办固欣然忘其害矣且有所大快于前者必有所大不快于后即如人行求长生一旦有所袭迎或气结轖而违轨遽厌其缓而求金石瞑眩□□□荡以去目前之疾疾去而所存者几何世儒仅识其形以创立鼎变为难而忽于循不知才辩敏给之士一不胜其锐虽欲自制亦何可得矣故世儒曙于为之为而未曙于不为之为也余必鲜所东然雅巳时其说而窃从父老间语　宪孝时事未尝不愔愔废晷也疏节阔目天下容有不竟之情而其治恒悠然而有余盖是时荐绅大夫以岁计而今以日计缌缌焉竭泽而渔更沾沾自喜薄其故旧不我若而其胍巳消耗矣居恒思庶几二二平阳者既有事于眚则又从诸君子识今按察朱公真其人哉公不为城府以接余也恂恂乎似不能言者余言而退惭其支也动而退惭其躁也公初守汉中久之乃奉　玺书备兵使者迁参政后先治秦秦故太都会也其民羯羠不均然往往称公平公不见迹而理来按察齐齐固平阳所治又大都会也则岂无驱奴虏射利如刀如济南□氏豪者公持不扰之说御之而远近逆帖内愧易迹俟化虽俨君尸祝而畏于神明民以春雨而吏以霜雪也则公所得于盖公者深矣公今又迁行省事于晋晋又大都会也然其人淳而思有古陶唐氏之遗焉其又何难公哉公行且相天下矣其为我终始盖公之说母令后进有以郅宁张赵窥者

　　○奉送按察副使耿公迁治上谷序

　　乙丑春三月按察副使耿公由吴改晋臬治塞外兵始辽左以大侵告至比户相食人且尽矣而耿公由兵部郎佥臬事往曲为法乳哺之即大吏不得独有半菽剖而与辽民共旦夕之命公间则提衡其将士而勉之曰丈夫等死死义耳母死叛也以故其将士尫至不能胜甲冑然往往有壮色时谓耿公力居多云而会中土有操濞戊谋者势焰张甚且恃中有奥援数阴喝明使毋得伸三尺谁何之耿公又用参议往至则多布尔目更以剌得其阴事凡君于□臾御□史合筴上疏按状核其人坐废徙削籍盖中土家像颜耿以朝夕祀不爽也于是有司第耿公功当迁而又会吴关兵使者耿公迁又奉　玺书来治吴四郡兵属兵久且弛武吏内恬嬉貌支吾其上盗魁夺吏权而事事桴鼓昼起城市中莫敢问耿公奋曰逐麋之犬宁顾鬼耶吾且先其魁复与御史温合筴穷摉逮魁狱之余党銁累就法无遗吴大治而又会上谷关兵使者有司念以上谷视吴重乃耿公又迁上谷兵使者业治装都御史御史私熟计曰耿公诚才县官诚急才柰何困天下事一人使踣顿途道也辽左重则走耿辽左中土重则走耿中土吴重则走耿吴上谷重则走耿上谷假令事卒猬起是安能四得耿而应之且海将汛矣其为吴请耿公耿公固谢曰不可吾为人臣子安所避难为春有汛吾姑母即行以毕春而行犹及秋也吾以春障吴而以秋障上谷亡害耳居无何倭果大至数余皇军于沙耿公檄戈船郭将军田将军分道角袭其左右而身出驻海节度之遂大破贼所俘杀殆尽耿公上事幕府讫度无后寇始请行曰不谷敢一饭忘上谷哉耿公所治吴其所坐而镇者曰吴之太仓于是太仓之大夫士耆老出祖公司马王子举爵曰以鄙邑之无良不足长有君子也公幸无忘吴终抚之为之赋鸿鴈耿公怃然曰不谷志也有君命在非所度也泉曹子赋出东之三章耿公曰请率吾子之诲勉之以无辱师泉徐子赋无衣耿公起谢曰子余兄也守周子赋彤弓耿公曰日沙之役诸将士之力也不谷其敢奸之比曹曹子赋北山耿公曰吾子之悯不谷深矣不谷寔致身焉史王子乃赋小明之卒章士王子赋甲伯曰公之先则有中丞治常平汉庾是盈营平钥北门好畤定东方美阳荡比胡定公扫金微伯宗固车师煌煌丹石若若青紫带砺之荣东京终始耿公其亦奄有旧封乎而廓大焉公曰侈矣子之言不谷之捍边也储胥吾吏民而袵席之请辞功于是世贞兄弟闻而叹曰诸君子之善颂祝也其各有志乎耿公之善答也其任事纯也其居绩抑也其虑难仁也君子哉遂序

　　○奉赠宪使河中冯公迁治延鄜序

　　岁乙丑之春吏部臣言吴四郡治兵使者耿公习北事宜调去为上谷治兵使者巳复言东昌守河中冯公故为常熟令贤习南事又理大郡称良二千石最宜迁迁为吴四郡治兵使者岁之嘉平月吏部臣复言延鄜阙治兵使者冯公于西事尤习宜调前后俱报可始冯公奉　玺书来按吴吴中人雅巳知公当熟时政则人人大喜加额言上念我予我冯公所以恩泽吴民甚厚为公亦欣然思驭故所酁翼之余与波及者而袵席之其它规调兵食□□堡剂□役□庭之造大事斧断小事理觧虽山川草木若有□于冯公之貌而色飞者乃一旦□之即卢□□□石使吴人瘠而秦人肥于吴奚□□吴士大夫父老谋欲尼冯公行不可得则相率诣王子调辇上君子忽不念重地而轻来往我公一旦岛竖乘矫汛峩岢之艑霄抵步而晨虔刘人于郡郛之外□为折冲哉且业巳称耿公习北事则胡不前北耿公以冯公习西事则胡不前西冯公又以冯公□令常熟晋南事则胡不终惠我冯公一岁问吏汗涣之号徒令□者匍匐道路为也夫西周不过数大郡地耳以张仲山甫为之内则东帅申伯南帅召虎北帅尹吉甫鼎分诸贤而三应之今奉称全天下故不至乏才柰何龊龊□事急则冯公南西事急则冯公西卒不奉□与西□急安所取两冯公哉王子无以□徐而曰诸君不见夫天驷之骥乎朝秣越而力刷燕其用良也又不见夫佽飞之用湛□乎水以断蛟□而陆以□□儿急欲悉其材也夫国欲乱则贤者常逸国欲治则贤者常劳劳非所以异贤者然使宰物之柄优贤者以□礼而不竟其才贤者苟于逸而有所不竟于志此非治征也人主之所注向则天下之精神才□奔走以应之而唯恐后急欲竟贤者之秘而忘均其劳贤者亦忘其劳而遂竟其秘此治徽也且诸君亦知所以西冯公意乎内意诚重西在宋庆历则有若范文正公明成化则有若侕肃敏公正德则有若杨文襄公今则有若王恭襄公及大司马杨公皆由西帅入政府握枢要杨公公乡人也能无意公为其后哉虽然亦偶重西耳宵旰之地忽改虑而东南其顾又安知公不以中丞之节终惠吴也士大夫父老意得去乃征叙余言以为冯公别当别公则耿公亦巳超为中丞抚三辅矣 

　　○送少宰汶上吴公迁南大宗伯序（代太宰公）

　　夫贤者利益人国岂不章章着明哉小用之则小效大用之则大效人主之所以曲尽贤者之用而贤者之所以得尽其益□大者不过秉握藻滥拥客仪表之地而巳藻鉴之地其为益若甚切然日偲偲焉后吾之所是非以求合世之贤不肖吾识时有尽而物情恒无尽其为用则甚労雍容仪表之地其为益差缓然吾恒据其枢而天下之贤者思益精白其行以求合吾之是其不肖者不敢不拔濯其故以求避吾之非其为用则甚逸其劳逸虽不同其为利益人国一也虽然吾欲用其劳于藻鉴之地可一日而勉毕其技吾欲用其逸于仪表之地而使天下之士默回行而向道此非可以日计月积也昔在汉武帝时举国家之大柄悉付之公孙丞相张大夫而汲长孺徒以议论风采备九卿位耳及淮南事起海内几为之震动而其所逡廵畏缩而不敢发者乃不在丞相大夫而在长孺何也唐杨文贞之始为秩宗为太常也一丞郎耳爰立之命下而严贵如汾阳横怙如黎尹为之贬损而恐后又何也此则地缓而人重养深而得逸之验也吾持是说以求今之人而得吾汶上吴公者始吴公为都御史抚真定皦然持三尺提衡吏民贪墨望风而觧绶去者不可胜计持论抗当道少所抵牾即飘然自免渔樵于山泽者十余年海内之士思一望见颜色愿为之执鞭而不可得属□□□先皇帝有所更始谋之鼎铉悉召用诸耆硕吴公始幡然起佐御史台迁为吏部右侍郎是时　山毛公为左侍郎
　　先帝不以余愚无似使待罪二公之间相与旦夕讲求所以无负藻鉴者二公亦不以愚无似而惠教之驩然得也乃隆庆之春正月毛公迁南京吏部尚书又三月吴公复以资及迁南京礼部尚书以去尚书八坐大臣固称尊重于故而礼部则于职稍以简由北而之南则又稍以远不唯余之愚无似以不能事北旦夕为恨而朝之大夫士意若轻去公于藻鉴之地而缓收其益者呜呼亦复有以仪表之说为天下贺有吴公者乎夫南都　主上所倚腹心地也其贤荐绅先生居恒傅节义讥说月旦乃吴公至欣欣矣诸参佐而下赀郎入者得无犹守苞苴钱通为乹没乎缨并甲里之裔得无称平阳籍阴邓渐台其居游龙其舆马乎旁郡邑卓瞷之豪得无犹尚鸣瑟粘履黄金为游说乎彼其轩轩自若以县官远卒无能难我不侫窃有望于吴公之为长孺文贞也夫霜霰发而瘴祲消山有虎豹藜藿不采其利益国家岂浅浅哉诗不云乎羔年之皮素丝五紽公安蛇而过毛公其以不侫之说进不侫则姑为公居其劳者相与交勉之

　　○送州佐萧公迁守蕲州序

　　前萧公为浮梁时则以爽介便吏治称贤令矣而会旁郡大贵人家有所忤萧公虽用高第入留省竟坐中之谪佐太仓守萧公业佐守则曰夫兴迁人者例以传舍其官而故帋尺一吾为吾计快耳岂　天子所与共尉怃元元意哉于是州多盗萧公职贼曹率身先吏民益饬习比闾什伍之法而时抶其惰又以间布尔目行钩巨摘赤黑丸于掌中发之盗大惴恐无所容迸他邑去萧公时时言邑子践更者三五而代吾乃竟岁为官践更也虽然吾得兼治他邑盗易易耳时有军帅者职亦当治盗横甚萧公怒谓若虎而冠日躭躭攫人都市中何用治盗为且吾独不得称臧孙氏言哉萧公乃数从上官白发帅状竟坐免于是州人人大喜愿萧公当为守会州关守萧公则描守过王子而语曰凡吾之难非佐郡邑之难所以用吾佐郡邑者之难佐以长吏故抑而不尽见其才是为长吏掩佐则难佐不爱其才而尽见之即或以佐掩长吏则难今吾幸暂免矣吾乃有大难者吾为之长而使民不测其端是吾愚民而用之则难使民有以测其端民将由隙而入我则难上人有所为而不便于民而吾固持之是上代我受毁则难有所便于民上未及为而吾先之是我代上受誉则难吾务于民好而时于法有所操舍民得其好而上疑其决则难吾无所操舍于法而不中民上信吾法而民失其好则难事有所当豫而未豫之卒然而无以□则难吾豫之奉而遇事不奉而不遇事则难子将何以教我王子曰守难萧公哉即以浮染令治治之民无不浮染应也且难守者则未有难守者也萧公曰善□事三日下教敕诸□吏谨守舍毋轻出为所欲为吾以某日悉汝□□罪当死为日待汝期耳敕隶□□下溷吾乡民民能自来敕役者以计次来受事毋君间居间吾重困汝敕贼曹卒乃公在不忧盗汝毋重为盗于乡也萧公不下堂寄三尺吏民之上而州大治属岛寇至啸于海台使者仅以一帋符下诸所规调兵食皆以诿萧公萧公故豫之第言某所伏糇可饷某所矢金帛可犒以仓卒办故事民当立睥睨间萧公姑为定编伍甲约束曰胥后令夫敌木至而先困吾民即敌至而以困民待之皆非计也比寇退当事大臣计筑城海上宿一参将兵太仓民受役偏且直弗及萧公上书大臣曰夫筑城者业保障四郡也夫利均于四郡而劳擅于一州民不可愚使也今岁荒见食无半菽弃父母之养以日胼胝版筑而卒不得升斗之羡愚以为不死则乱大臣恚切责萧公以代受誉然竟无以夺之役稍稍宽半得直矣萧公□守久民且以为真亡何真守至萧公仍故职益勤励以治办闻而吏部臣亦自贤之擢蕲州守萧公复□王子而语曰不□日虞简书之及以为迁吏羞乃今奉免出治□矣□卒何以教我王子曰异哉萧公之所虞难者时及焉然萧公益亨无害也夫以道而用才以实而御虚则何所不可今夫蕲故楚之严郡也传虽称其俗躁强然犹淳庞近古秀民彬彬喜学有邹鲁遗风词讼五不能当吴之一赋税职贡士不能当吴之一以萧公才出五之一应之足矣何至复难蕲为夫萧公号精悍勤事所操切间用权术至居恒依义节饶给议论工文章时或取逄掖士延礼之彬彬儒者矣世所称说儒士类多沾沾自好是古而非今阔疏事情视萧公治不大径庭哉萧公行王子之乡荐绅大夫以王子雅知公俾叙其言以别

　　弇州山人文抄卷之一

　　●弇州山人文抄卷之二

　　琅琊王世贞元美着
　　西吴陆弘祚孝锡阅

　　序

　　赠山西按察副使京山李公迁浙江左参政序 
　　送按察副使巴蜀邓公任福建序 
　　赠吴参将迁江北副总兵序 
　　赠兵备副使广平蔡公迁督山西学政序 
　　吴朝卿茂荆亭稿小叙 
　　寿马先生序 
　　赠乐葵封君七十序 
　　寿金令君七十序（代家君作） 
　　赠张听泉七十序 
　　大司寇景山钱公七十序 
　　赠大都督玉江杨公五十序 
　　太学顾若时雍伉俪偕六十叙 
　　寿封少司马汪翁暨元配胡淑人七袠序 
　　赠穆大公序 
　　为孝廉顾道通追寿父母序 
　　徐母郭孺人八十寿序 
　　赠程君五十叙 

　　○赠山西按察副使京山李公迁浙江左参政序

　　当先帝朝余与京山李公后先守尚书郎也而李公出按察佥事于浙岛寇暴从浙起剽郡邑甚劲李公当行部而驭者难之李公顾叱曰前而难我也耶我固非我有也时　上奉臣文华来视师所掊击势更劲于寇左右谋以李公当自为计者李公复叱曰尔且复难我也丈夫顾义何如耳死敌死权庸异乎李公所不能视餐者若而旰所自甲而达戊治书狱睫不交者若而宵所谋野而不盖宿而不具下陈者若而寒暑所拮据于旰宵而寒暑者若而年斤斤焉缮储胥习击技稽军实鬟官弊祛贪疻其大要为浙士民请一旦之命于　天子即步武利害弗恤也李公所覩浙士民而不覩寇所覩　天子之职与德意而不覩　天子之奉臣然所谓寇者则巳摄公稍觧去而卒不能胜其奉臣至坐非语不称当调父老子弟相率而环公以请者数千万人枳车足不得发曰公柰何舍我李公霍然而悟曰去之吾获我我乃者复吾亲有也盖公父大夫公田居亡恙也当李公之归省也日饬治髓旨侍大夫公间则从故侍御王时育游甚欢侍御者故尝论糺权相嵩忤旨贬人或谓李公是权相方与奉臣比周而蛊上公不忧迹耶公笑不顾游益欢居七年奉臣败中外争推毂李公贤以为用之晚而公殊无意出大夫公诮李公吾食肉跃马如少壮时若生而诅我以老耶且不以时荣贵我而狥匹夫之小孝胡冀为李公不获巳而从太宰铨得佥事山东巳参议河南巳又宪副山西也李公官日益高又获以河南封大夫公赐金紫而公之子维祯成进士读中秘书矣会予起田间繇浙左参稍迁长山西宪与李公相劳苦往事久之戏谓公曰居久无意浙耶不侫之有事浙其及公父老可半在壮者或老矣而德公如一日公谢曰有之不谷之以浙为媿也而勤士民思不谷则何敢忘居无何予移疾归里归之二月而李公迁浙左参实予故官也公当行属其僚袁公辈曰是必需王子言以行袁公走使四千里谓王子强为我言夫李公之所惓惓不释余者岂以余尝一居李公官熟浙事耶不侫即熟浙事何所加李公即不侫旦夕思一二有所献李公且笑以尝优为之虽然亦犹有请也夫和缓之治一人脉可无再诊矣一疢而更一胗者其所受与所理后先异也公之浙去公十五岁余吾乃者窥其民不虞寇而虞县官之烦赋与豪右之侵兼不虞寇则其武备日益弛虞县官之烦赋则其民大小益并困虞豪右之侵兼则小者重困不侫向固念之而未有以计也李公行矣不南走长山道即北走檇李父老子弟相率而逆公者将公须曰　上幸复用公神明不衰度有以重生我也其以不侫言质之夫李公之不为黄次公则余信矣

　　○送按察副使巴蜀邓公任福建序

　　按察副使巴蜀邓公以湖广节奉　玺书来治吾吴中四郡军事公至则躬按行海戍以时延见文武吏士访问利害便苦甚晳为七事上幕府大要欲兵损而足于战赋损而足于饷列将损而足于控守地损而足于要前上事或报可或否竟之无以夺公而公所最锐行者核民荒地予稍近有力者免其税使就佃俟其熟而稍征之业巳就绪邓公不为严声色以厉其属不为浮臾词以取悦而所属即墨舞文吏上豪见之盛夏若负霜雪廉醇吏民就之如劲寒而暴春阳远迩翕然谓公居职自称即数十年贤大夫亡踰者而一旦用福建节去监其军报至邑之士民与野之父老子弟狂走呌呼失次曰　天子畀吾吴邓公将以大造吴而公柰何轻去我则又内自疑曰
　　天子遽迁公才之耶即才公何以不右公秩也且闽与吴孰重吾吴四郡谷粟金帛之赋日夜灌输于京师而不巳吴赋十之闽赋之一县官所悉也柰何轻去邓公于我则又疑曰往者县官采给事御史言下久任令前使汤公当迁者数特加中二千石秩仍领事又三岁而后迁今邓公不数月而遽移何汤公之久而邓公之速也夫为令而自格之何也相与聚而质诸荐绅先生荐绅先生曰唯唯否否子之所以疑固也然县官寔才邓公而急闽且子不见夫和扁之于疾乎诸以疾来请者曰腹心曰手足均受疾也则药必先腹心而后手足切脉按气得疾之源乃不在腹心而在手足也则亦先手足急在重则先重急在轻则先轻故夫缓急之势出而重轻易今闽诚手足也然以其赤子之地当岛寇冲赤白之囊日夜上急尚书至捐它省之赋以予其卒朝奏功而夕报封赏络绎道路也吴自壬戌而后靡星昧之燧以于疆场吏　天子固高枕而受大江以南之计夫安得不急闽谓吴安汤公也者则徐之谓闽需邓公也者则急之且也邓公之不遂右秩以资乎固将有待也夫剂缓急之势持资审望类能而使人者县官之微驭也事不避难鞠躬尽瘁者王臣蹇蹇之节也于是诸父老子弟听然而释竟愀然而不怿也曰辨矣子大夫之言然吾侪终不忍舍公诸荐绅乃授其言王子使叙而为公赠王子曰读邓公所规画诸筴岂唯吴足治哉固恢乎其无难闽也前吾友汪伯玉之监闽师耿子衡之以故秩移上谷也不旋踵而建中丞之纛于其地余为闽贺得邓公且为公贺得闽矣

　　○赠吴参将迁江北副总兵序

　　世之言搢绅介冑士往往不能持衡而相为用今夫四封之裔阳寄命于介胃而阴操权于搢绅者何限也故天下见而形以为有事巳斗材将重稍见而形以为无事巳则材将弗重大司马据考功令行黜陟将见材矣而它重争之则迁将急即见材矣而它无所更重则迁将缓缓可以窥无它重不它重可以窥无事形然而浅虑者乐其形而深思者虞其机谓其未足以摧将志而弛边守若夫材将则不然重而不挟其所为重不重而毋失其所以重缓而时养其所以待乎急急而不骤夺吾之缓不侫世贞家东海上束发而窥用事臣所以待横海诸将军轻重缓急之态若一乃后先横海诸将军所以自待者未有称也盖晚而始得今参将吴公云吴公产中州起自百夫长非生而习战阵与挟子侯舍人之素也一旦拥轻骑手缚萑符之魁奋身从戈船下濑出没于粘天浩汗中视以为若策騊駼康庄者数战而数卤百获生以捷上当是时县官方外急寇而内重将以故吴公得娄推移至帅阃为温处参将而久之寇警渐以弛吴公亦仅移吾地当吴公之移吾地时后先开府大中丞见以为无事形而台使者从臾之诸所以议减削士伍者非一状大指不欲使兵胜食而郡邑守令理官负其指睨天而延武吏罄折唯唯惟谨一言不相当剌诃随之公独行意自若也凡所建曰上记开府台使者务精详其目不敢以销兵觧日即一旦缓急何以应之吾支梧朝夕易耳吾不欲以难贻后吾者接见郡邑守令理官亦畧如平常曰柰何使我仆仆谬为恭谨少年前乎且也不欲以吾一官易吾体葢吴公之为参将前后积数年不调当为大帅者再辄报罢公方出夫人簪珥市牛酒飨士也曰使吾推金长安道中毋宁推金帐下士乎哉然公所莅以威爱称其廉介之操与恬静之行即开府大中丞台使者不遽悉之徐而得之吏士老稚之口彼见以所建白若逆耳而无以易其筴见以无加礼若剌目而无以易其守固未能一一心晓爱之未尝不腾书推吴公第一而大司马按资簿酌以考功令亦竟不能终后公矣今年春淮扬以副大帅缺请　天子进吴公秩奉　玺书往公诸部曲某某等不能忘公恩谓不侫世贞实悉公宜有以光显其行不侫谓今副大帅不为重公也耶西北护　帝乡有陵寝在稍东扼漕纲天下喉咽之地南据留京之上游而介然一幕府当之即江南称肺腑宜不卟比数然谓县官果急副大帅也五单于解辫奉正朔南越授首海不扬波者数年于今矣世固以见无事形于士伍时削而不时益乃至于大帅或罢而或留非真有所急也吾所以谓吴公者前固云重而不挟其所为重不重而毋失其所以圱缓而时养其所以待乎急急而不骤夺吾之缓公固饶为之愿毋忘之而巳

　　○赠兵备副使广平蔡公迁督山西学政序

　　蔡公之饬兵吾四郡实用吴郡守最迁云而是时诸武吏虽目公良二千石然以宽平重风教得最声又时时为诸生谈说经义褒慱儒缓意不欲言兵事公至则延见武吏谓使者谬籨田间起踞诸公上奉有以教我巳大阅差次赏罚不小爽谓某某日作某过某盗某饷某朘某赀赖而帅不时上不者惠文法立弹治汝矣诸武吏惴惴请死退而自疑所作某过即妻子不知何以得此蔡公也巳按楼船将军部士若干毋得占虚籍为斥堠若干某最要某次之转饷以时给士不虚廪廪不虚士即部曲数百里外若旦夕周还公而其廉无害者善为伍者勇前者咸各以其长进远近祖魁盗优咸群蒲伏袒跌请效麾下顾其为诸生谈说经义益甚而亡何诏下公仍故秩移督山西学政诸武吏乍闻之人人自失也曰公柰何舍我公实我父母而外严师我舍公何以免于辠虽然我固疑公之迁也乃好为诸生谈说经义益甚其稍慧者曰不然公固多暇夫诸吏不习蔡公乎哉其布尔张目手运神觧一讽不再忘立断不再剖且子之敝甲雕戈有重劳公屈指者乎设策布筭有撄公思者乎诸生诵法孔子着为经义根抵理道秋实春葩论议是非凛若霜雪决策得失蓍筮鉴别是固有以当公也公今去而秉铎三晋间即尽龙门河汾之彦衍图书之指下淇园之竹以书之曾不足当公一夜之阅有如　天子一旦委公长城系五单檿之死命韩甲代马搏■〈扌必〉如电戞札霆发繁弱夏服左右完月公不为之欣然而色怿也哉公又何专好焉王子闻之曰楚则失矣齐亦未为得也夫谓公专好文者非知公好者也谓公兼好文武者非知公无好者也诗不云乎文武吉甫万邦为宪盖孔子尝辞于卫曰俎豆之事则尝闻之矣军旅之事未之学也其它日乃曰我战则克至夹谷之会以好往而具三司马夺莱夷之胆于立谈间而敌自服彼其所教诸弟子即粗而名之曰艺有不具文武者乎蔡公仁义成性发而经纬为宪万邦夫岂有二道哉且公之师帅而也毋宁异于师帅诸生也恻怛以将之肃括以衡之详其科条而宽其入曲成而不遗巨细乃其衷渊乎穆乎中心无为以守至正而巳夫岂又有二好也诸武子曰善请授简为公赠

　　○吴朝卿茂荆亭稿小叙

　　余昔守吴与部仅半载所爱其山水清远与诸荐绅先生之标鉴清丽时时能言之诸荐绅先生亦颇以其文学之士进而未有能齿吴朝卿者余去部之十二年而中表陆楚生始以朝卿之所撰序记说辨传志书牍之类凡十卷来读之则其辞往往修矩矱中事理有不尽骛于风容色泽之末者私自媿叹禇彦回一肤立人耳尚能于吴兴识丘灵鞠沈勃而余畴昔之卤莽乃尔然何至荐绅先生亦竟蔑而亡为齿之者岂其以余所指向在庶子之春华而朝卿故犹守家丞之秋实耶度朝卿之文行大江以南其心赏者能几传声而嘘之者能几然覩太宗伯上事于制科射经义尚欲黜嘉隆之华而修弘治朴何况名为古文辞朝卿乎知其必有合也于是陆生强余当有一言之弁夫余曩者气盛名附笔舌之润足以奔走后进顾坐而失宇下人今乃以废惫凿杯而焚笔研之余欲为朝卿重者胡不自量也虽然朝卿不能得部使者知而得之于废惫凿杯而焚笔研者亦岂终不幸哉

　　○寿马先生序

　　比予始为刑部郎郎之长王杜数君子时时为予言身奉沐　天子大恩列曹署诸父奉无他得以其宫迎养余奉赐辄治具为诸老人会年各且七八十出则相后先委蛇眉鬓皓白冠剑都雅青紫相暎照都人士望之如神僊云而会最少者为马先生然亦且六十矣状甚丽其吾论慷慨纚纚可听诸老人固俱长然独严马先生而内推逊以为不可及予既巳奇其事私识之而亡何文学卢生来谋所以为马先生寿问所以寿先生状则尝友其子今太史思参思参又余友也盖卢生能言先生少时事云先生湖人徙于杭遂为杭人而少孤家四干壁杭故大都会也其民亡不吹竿走狗鸣瑟跕履而先生独甘苦不好与浮侠交往即之忠信斤斤然而时有所负挟不肯轻屈下人诸从昆季俱读书服谊为一时东南名隽其著者称先生然先生数以儒奸有司不利遂弃去而恒惄焉抚太史曰嗟夫吾安能竟老校官也吾乃愧诸游侠彼以我为非夫也尔勉之哉于是太史受先生经日夜淬励不辙竟以进士上第选读中秘书口贵矣走使迎先生欣然来就养曰快哉使我身自贵毋若使尔贵我也而王杜之老闻先生至招入会先生亦遂欣然往太史恐无以当先生意者益日夜具买鸡糈脍脯阴饬侍人唯先生所向亡问而诸老人得先生益欢为具相过从不厌也吾少则闻日者言寿星在斗女分以故吴越间多耆俊黄耈而　主上仁圣煦育长养之陶陶然无厉札其天年咸跻于上寿然究其所著见与为之后者如先生盖寡哉今年夏六月某日为先生诞诸老人当盛衣冠过先生如吾向所闻同舍郎语而太史侍左右捧觞上为寿能无少余言也先生不闻杳山洛中耆英社乎一时荐绅大夫争好谈侈伟其事至传诵而史绘之而五代时王漙柴氏诸父席贵势日纵慱狎饮虽　天子亦无敢问以为盛哉其甚者或摧谢病弃之余不能无千里之感姑托于此以逃　席贵势食膏腴又末也则何足为先生辱卢生曰信乎先生与诸老人异是矣

　　○赠乐葵封君七十序

　　为计然白圭者无与于养生家言其术不过攻苦去甘与物低昂而时藉其赢墨氏稍精微其说曰尧舜圣者堂阶三尺茅茨不剪采椽不琢啜土硎砺藿之羹夏葛而冬裘太史氏仅称其强本节用家给人足之道尽矣老氏乃极其说曰不足以取余也不大以成大也清净澹泊与世无涉因循为用其术若过约苦无所当而其资竟以不接天下之用而无匮其微之至能使天地之真气不费而常盈虽后世所述养生家言要无出此者粗迹足以盖计然白圭而下不论也夫铸治椎贩逐什五奇胜之筴者得其谋于家之似也导引经伸剽精而服气者得其谋于身之似也均非所以致要也吾今乃识之乐葵翁翁以其贤其寿望于吾之族第闻其少时则壁立矣尝废箸而依其外家受诸生经经明无害巳不乐吏治去而业家人耕耕吴之墟瘠三分其入一以归公一者待岁翁特为筹入而出之毋使浮羡及与从服食尠鸣瑟站屣陆慱之嗜然非有铸治椎贩逐什五奇胜者用稍稍羸初年亩不及顷季年乃过十顷余陆产■〈牜孛〉畜水居鱼陂山居千章之材无弗具耳目日体咸节其汰世不吾接嗜欲简少精气完固肤革充盈翁今七十何异少壮比翁之居自稚颁白目三辈矣居不聆翁厉声出肩比狎若倪孺然靡不谓翁恂恂笃行君子也岂非所云契于老氏之精者耶翁诸子咸秀而文伯为岳牧自罢旦夕承志仲繇澄江守迁转运河东道出里转运秩中二千石被金紫望里门下而趋伯率以见孙枝翼庭庑间守相前奉觞为寿甚都翁无乐乎或过忧以盛哉夫造物厚奉翁而翁廉取之翁廉其取而造物益厚之此固恒也夫翁则何盛之有老氏之语曰孰能浊以静之徐清孰能安以久动之徐生保此道者不欲盈夫惟不盈故能蔽不新成亦愿翁长留意焉

　　○寿金令君七十序（代家君作）

　　吾少为诸生时读汉史陈太丘仇蒲亭之长尉邑也则慨然抚掌曰士岂其公卿显哉即一旦数百社之寄庶乎尸祝而人颂之足矣既宦达数迁为　天子制万里命而梦寐乃未尝不在吴阊阖间也仲长公理之书所称良甽广舍背山枕流沟池环匝竹木周布易圃筑前果园树后舟车足以代步使令足以息体弋高鸿钓游鲤风于舞雩咏归高堂安神闺闼呼吸精和此诚凌霄汉出宇宙之至贵也而吾徒托之于梦寐之似而巳且吾之所愿于进者既不果而吾之所恃于退者又未得则遂意以为造物能偏予人以大而不欲兼予人以细此固然哉然不出阛阓闾党之外而得之者盖东涯金君之始释褐也为乌程尉巳稍迁余姚丞则无以异乎程仇也　明法为诸格束下吏而君独奋然越格而自显其所规画操切精神之蕴虽不得尽闻然吾独见其尉之邑吏人不言丞而言尉其丞之邑不言令而言丞士有颂民有谣讫于君之后数十年而不绝耳而君迁为长江令益尊乃遂弃官归君业饶以官故稍旁落乃任子孙而息之陂池圃泽竹木果菜之入埒素封优游自奉即无以异于公理所称者然君伯子理问仲子蒲圻丞叔季太学生诸孙中外且十余人彬彬砥行自爱髓滫之共日与左右之娱志足以使君欣然而忘老者公理或未之道也嗟夫士君子之于世进而有以自见退而有以自乐可矣今年秋君士十理问书来要吾文为寿夫君吾所羡而不得为者乃亦羡吾言哉今为君约他日兵事小定　天子以骸骨赐老臣鉴湖之曲而君尚徤杖履无恙岁时伏臈击鲜酿醇庶乎君之分公理一二而波我也吾为日以待矣

　　○赠张听泉七十序

　　世之人所同欲得者最莫如寿寿之所欲得于人者最莫如四民之不失职而偕其愿以老然士急其愿于名而农工贾急其愿于利小者朝而为暮计大者春而为卒岁计拘拘乎役役乎濡首于课最程息之间了不知其隙日之去我而非我有也一旦所之既惓稍思息焉而将来之日我不得而竟有之矣况夫失得之念迫则疲思耗神于所非觊之地往往阴损其所受之资较失得之机成则挨挡■〈扌必〉抌引绳枇根之用出而阴损其所待之隲然则其所谓不失职者固自不能尽与寿合也吾友于张君鼎之而因职其尊人听泉先生先生少尝读书修士业未遂而厌之隐而耕于娄江之野又以不善干报弃去虽家阛阓间绝不从人匄子母逐什一其于四民之职似若有所未能举者然先生以为遗书苟是读以自愉志而巳而不必名遗业苟足饘粥以周身而巳而不必利其安静详雅卒然而覩之而知其为君子长者其含容退让卒然而迫之而不能使之怒其萧散冲迫即突烟之欲寒而不能使之忧盖先生之所愿不在四民之不失职而所得之日巳实为先生有矣先生今年七十五官之用矍铄如少壮有子既贵而贤其于名利亦稍不期而集固不为疲思耗神以损其资而又不为挨挡■〈扌必〉抌引绳枇根以损其隲天之所以报先生未可量哉余因鼎之之请而窃喜先生之能实有其寿也不辞而为之序

　　○大司寇景山钱公七十序

　　王子曰人熟夫用之用而不熟夫不用之用也今夫五金鞲于炉而范之得材而为钱镈釜鬲戈盾欣然日以为用也其贵乃为清钟大镛夏敦殷彝五父之鼎庋于明堂之序而岁不一试之未底试而所欣然日为用者敝矣是器贵也岁不一试而岁益以重盖易世更祀而天下翕如也夫吴故巨邦人文贤士大夫称甲天下者也然而自余燥发时则知有故太宰朱恭靖公迨冠而籍于朝而后知有今大司寇钱公也夫二公者不必以用而用者也余请先言恭靖当世宗初上时有所褒进大臣及吏部臣阙时朱公为南吏部几当得之会少有所不称即上章乞休人或谓朱公不少需为大拜地也朱公笑不顾曰吾以善拜即不若善归耳　天子重于去公而为异其礼以传传之还复廪廪之隶□之朱公之食于家而食于官者三十年一日也朱公阖门谢世事不为章言媺行以易观听然逾岁而郡邑之郊内外默而化之卿大夫不敢以餙见于国士不敢以餙见于庠畯贾不敢以餙见于市其父老相率而戒其子弟曰即衺趋何以闻朱公其子弟亦相戒曰吾衺趋即不愧为吾之老者若愧朱公何盖又逾岁而天下之士大夫日相与讯讯吴中以朱公在否为世轻重而朱公益逡廵务退让其行自介士匹夫下而至于垂丱之童均与之讲敌而不抰其达以加又三十年一日也朱公繇状元及第三十年为尚书以归归又三十年及见后甲子之为状元者海内所艳说而奇瑞之然使朱公絜功度材其前称显而用于世者孰与其后不用而用之为大也钱公成进士入铨曹娄迁两都法吏视朱公稍号任繁剧然亦且三十年而乞归归之时属世宗末不能有所备于廪隶然未逾岁而　天子用大霈恩进一品阶称贵重于朱公公乞身固少晚然徤履而富于聦明之用不减朱公五十时公虽困敡历外若染于□者而中肫然赤子其渊默而易亮恭退而质木举无以异于朱公今之士大夫畯贾固不能如朱公时椎朴而易化然亦稍稍知慕向公旦改称而月贵其评二公名德后先相望于世宗今上之初者即不知其孰重然其重岂独在吴而巳也易曰鸿渐于陆其羽可用为仪吉夫服牛乘骥始而效其力于轭终而效其体于革世固不宜少者然其用抑何浅小哉钱公今七十合乡之大夫士□而乐之而不侫使致辞曰公为我进七箸安步衎衎　天子修世宗之典公家食而食于官三十年如一日也则二公之用诚大矣

　　○赠大都督玉江杨公五十序

　　烛之武有云臣之少也尚不如人今老矣余未尝不三复而叹其言以为人主坐视天下之才而使之老其过不在才也则又惜夫士之才少而当夫好老之主老而当夫好少之主终其身以穷也夫人主而诚能用其老虽巳晚然使夫握筭□顾敛其果势壮往之气而收功于万全要之乎非少年所希者故夫秦一筴而明不胜蹇再筴而信不胜剪汉三筴而武贤不胜玄国何以故其采谋慱而计绩悠也吾友都督玉江杨公之少时以列校提一剑从军与□倭角凡数十百战小战则小胜大战则大胜其积级自十以□万其积位自千户以至佥都督其积职自禆将以至大将盖不出十五年间公既不爱其才以媚人主人主亦不爱其官以雠公而一旦中中山之筴用单辞罢归中外忧社稷而宝干城者求其端而不可得遇有警辄以公名上南劲则借而南北劲则借而北意若不可旦夕少公而人主顾迟徊久之辄上辄报闻而公亦倦于世盖尝取其喑呜叱咤跃马而废千人者弱其窍而为啸歌峩岢之艑驾长风而破区浪者苇而之乎一沼一屿计倪之书以治生穰苴之书以课臧获蒙恬之书以樊圃而其书或验或不验家亦渐以旁落公今年五十稍称病谢绝他事而其好宾客犹故于是其客若干人争为言以赠其言虽人人殊大要祝公之寿考而念公之尚壮而不见庸也独余以为谚有之函牛之鼎以烹鸡多汁则淡而不可食少汁则熬而不可熟盖器大而小用之则不宜也三秋之郊以见　上帝会九宾而享诸侯而后无舍鼎矣去今日公年日益进谋顾日益深有如人主下一书寄以斧钺之任明信武贤之徒瞠乎让侯印公肘而不敢望也尚父膺扬方叔壮犹缓之乎岁以待哉公谢曰不然子之言信羙矣而非余任也昔李将军之孙与太史公善其叙数逐虏数废数起状历千百载而若新今吾奉及吾之身而善子又身得子之言而身读之某奉不惎大乎请书而张之壁

　　○太学顾若时雍伉俪偕六十叙

　　去余居东数里而近曰小璜泾顾氏其先滁阳人从宋避虏而□徙箸可四百年世为海上名族其人率本富颖者餙以儒而自时雍君上数世皆齐发敦睦时雍于儒又最显故余光从兄引礼公捐其淑归焉是为王孺人君少孤指据遗产然州业以第上赀充乡赋长无虚岁矣君慎善所任而身为参伍钩巨出入不少差家益以裕里中人始少君难之而更艳之曰咄嗟顾君晨上贼郡门归治适策肥轩轩不足豪田舍儿耶君慨然曰是焉足豪也去而所称先人遗糊口庇雨之产不亦有先人遗图籍足守乎乃下惟日夜读不休竟成业补州慱士弟子寻迁太学上舍太学天下贤俊士大夫所关一倾盖顾君则无不欢然称顾君长者间谒顾君文习之则又无不肃然称顾君有国士风剌履籍始也顾君前名工治生有孺人则不复问治生孺人脱簪珥谢纨绮之餙而手理丝杲挑织目察工作足履行场圃其蚤晚兴寤身先后其臧获者四十年君得以睱精专其业然数奇九试辄不利而会子应聘巳长有声诸生间顾君乃曰吾九试而九不利者岂尽命也耶吾安能人人角材什权衡也谓应聘勉旃自爱愚公之徙山至属其子与子之子而山神亦畏之矣孺人之任顾君家应聘之任顾君儒君几无所事事者而颇好行其德扶颠振贫理胔粥饥婚嫁鳏寡盖至于岛寇之变君所获余于盗手者无几而其为德固有如也今年夏余将有晋阳之后应聘来谒跽请问曰惟先生以文名天下庶几其惠□吾父母□□□不□则又曰以母氏之辱为先生从子应□之辱为甥而微辞可乎哉余又谢不得则问应聘曰□之父母今六十耶曰未也期在改岁然则子何以□得余言应聘又跽曰先生不时归而吾以时寿吾父母则惧其不及先生也余□曰吾且归归犹及觞□然子姑以吾言语子之父□□吾尝读□西京事诸吏士负一艺抉一行以□上之知若探契而取责亡弗雠者即恂恂一乡君子修耒耜之绩犹有举□弟力田之说以侍之今顾君出而为才于国而九举弗售归而为德于乡而乡人□然亡加誉意者其□□庆默为福不近是必在应聘与应聘之所以显其父母而乐其志者亦可以觞矣

　　○寿封少司马汪翁暨元配胡淑人七袠序

　　嘉靖未汪伯子为襄阳以政最闻　制诏襄阳太守嘉乃治状久矣厥何所自具以□襄阳专谢不□则曰有父某母胡且六十矣诸所以诲守洁廉爱人非一于是汪翁获封如守官胡□□翁秩为恭人居久之为隆庆五年而襄阳守□□□御史中丞督八□□□填抚郧□上游□报故□□中丞勤力益办治□封守夫妇田居无恙耶具以封中丞□如初于是封守汪翁得进御史中丞而恭人以□同故不复进□明年而今天子有两官□□□中丞入拜少司马与闻枢筦之事　天子益嘉□之汪翁复进封如司马官胡恭人为淑人前后三被玺书褒予外内名德艮重其又明年　天子改元万历维祺之寿思与海内共之而汪翁暨胡淑人偕七十矣少司马□□□斧廵行九□□掌王事□□□□□堂□□其□王生娴于辞属之曰若不能效□□人祝耶不□则先有以复少司马易不云乎在师中吉王三锡命而象系之曰怀万邦也人主有怀万邦之仁至三锡命于师中可谓隆烜异眷矣然未有锡及父母者今　天子不胜其仁谓少司马寔勤王家以保扜外内又不胜其类胤之孝而三锡我汪翁胡淑人少司马其精纯志虑以从事于疆圉而罔内金则又以少司马指百拜顿首而前为寿曰唯汪翁唯胡淑人盍对扬　天子之休命唯汪翁命曰益专精神以辅遐龄惟胡淑人命曰寿富于赵太君而燕喜何啻鲁也继自今其并杖子朝以观尔子成功天子所以致祝于汪翁胡淑人者未巳也夫翁淑人偕七十老矣然不有耄大耋期颐于后耶少司马三品贵矣然不有七命八命九命于后耶　天子固期之杖于朝矣行将修三老五更相割奉食之礼于汪翁翁与胡淑人其时进七箸冯凡杖以光昭　天子之令德长有我少司马精纯志虑以从事于疆圉而罔内顾宗社永永有赖乃歌黄山之诗而觞之其辞曰黄之山与天友惟尔寿偕以其偶黄之水沛浊漉唯尔福偕以戬谷黄之云出为雨化尔嗣人甫永以寿天下汪翁胡淑人曰善敬举君之觞

　　○赠穆大公序

　　燕赵古称多感摡节侠之士而魏亦其辅国也今其人向矫矫修其行不衰然仗者赴士之阨困急于巳既巳存亡死生矣而不自矜其能然一为义而天下归之百里颂功千里颂声若朱家季心之流彼犹为名使也节者则不然其契颛而事迫如羊角左伯婴杵之徒苟不济则捐吾身而为彼存者事济矣彼又捐其身而报逝者所以为两人足矣彼犹为气使也故夫节者狭而信其志侠者泛而行其意要之非甚其至也有能仁心为质敦诅明信为国惜□为士惜仪内足于志外挫其名斯进此二端矣则穆大公其人哉穆大公者魏人也有子曰文熙而显文熙之友石给事星上疏论天下大计于左右有所指斥忤旨当受杖北阙下时左右中贵人挟　上怒而修其郄敕阍吏毋得以给事从吏进文熙闻之曰果尔给事且死矣时当任工部郎未上阑入谒缇骑朱帅曰公以给事抗中贵人耶不侫笔不朽以中贵人死给事耶不侫笔亦不朽唯是公为天下爱直臣为万世自爱朱颔之阴戒主杖者石给事卒物故令我愧见强项郎而给事甫杖毕诸中贵人群詈之给事亦詈则益怒棰榜交下文熙迫趣前以身蔽掖之而觧带绶戟支甚力曰此岂亦　上旨耶中贵人恚而咻曰若何官非而阑入地也文熙叱之曰吾工部郎某也此廷臣廷非而阑出地也诸中贵为诎稍稍引去文熙起给事血肉中而囊之出时给事为编民矣文熙即日僦舍都门外治医药给事数愦绝数为嘘气得苏当是时文熙尽出其橐装与卖宅直可二百金以　给事归计而度犹不足居旬日有策蹇■〈敝〉■〈敝〉来者则大公也抚给事谓殉而职足称丈夫且我在胡他虞耶巳谓文熙若倾橐而资给事哉吾有子矣不腆之锾以佐若可与偕归矣时将册东宫大公属当封文熙念弃官易而独难大公封大公觉之怒曰给事父犹布素泉下我何忍独冠带也且若以一冠带足荣我乎趣以给事归吾三人田间足矣给事时时语人北阙下之难穆大公父子实再生我吾身非吾有也居久之文熙以行谊间公卿荐绅间得推毂为礼部郎巳迁丞尚玺巳又改吏部郎大公亦从封礼部郎然嘿嘿不自明里杜外毋能名大公者而文熙为吏部时欲以直匡其长于人才数数奖进不匿声迹又其故人某侍御有所弹劾不胜谢病归文熙为从中钓奇冀扼其人而伸侍御疏者事觉外迁臬副亦谢病归大公迎谓曰儿病晚矣吾向者业知之汉庭乃肯为而再伸志也夫文熙初自罢以友故而大公安之最后罢复以友故而大公复安之无几微见颜面岂所谓内足于志外挫其名者非耶给事又谓大公习经史尤民于左民家言或以为学问之力然大公为德其乡类是者非一特不自明故毋能名之者庶几仁心为质恻怛子爱遇而辄发耳夫大公不以顷刻得官阻文熙弃官其于文熙之进退宜坦坦也盖不侫尝一再遇文熙与谈说古今才术文秇交相器也不侫亦易弃官而独当事者嗾言路齮龁之文熙走见其长画地指天以免不侫而不使不侫知也大公寿不侫稍槩次其事而称之以为胜于古之好行节侠者或给事与文熙意也非大公意也

　　○为孝廉顾道通追寿父母序

　　凡人之情不假餙而发于性贤者恒任其过而不肖者恒任其不及自先王之礼教行不及者恒苦其勉企而过者恒苦于抑而不得伸然是先王之礼教虽本于财成而就中而其意若在伸而不在抑故夫人子之事亲生则致其养病则致其治殁则致其哀以为是无以加矣养而不已而至于鬻子治而不巳而至于割股哀而不巳而至于庐墓先王尤以为近于厚也而旌之鬻子而无后割股而伤生庐墓而终身至犯于生人之大训然先王犹以为过而不以为罪也陈于陵之不食其母许世子之不尝药原壤之歌而宰予之欲短丧彼固幸而免于一时之法然圣贤之所以抉其微而刑之万世者何严也故夫律此而语彼而人子之于亲宁任其过可也友人孝廉顾道通一日冠裳而谒予再拜肃容而有□曰吾二亲之弃不肖也实在壮先子北山笃行君子顾其名施远不能出里闬母何淑懿令人其教近不能出檐闼而是时不肖方稚不敢以徼巨公长者而为之铭若表盖三十年如一日也计吾父母而在今岁当七十吾父母而七十不肖诚贫则必谒四方之醴齐醒盎以实吾觞则必谒四方之殽哉膻芗以实吾俎则必谒四方之贤士大夫歌诵叙记以实吾堂而今悉巳矣其所致而实觞俎者度无以起吾父而荐之而至于歌诵叙记其文义之儁足以时寄吾思其美而传足以嘘枯而骨肉而使之不朽即先生其人也不肖愿有请于先生予恠而语之夫所谓寿者黄耈骀背玄发儿齿之年而所以寿之者崇冈茂陵川升日至之语夕举堂上之祝而致之家中之陈母乃非当乎道通拜不巳曰先生义正吾无以夺先生虽然其必有以慰吾逝者于地下而寓吾思余固谢不许道通之友曹生从傍说曰吾吴之俗薄者悬弧之宴子辄避亡冐脯酒浆责直以偿易箦而呼去检橐装送葬之子哭往醉归墓木如拱慱进是资孰与顾君之老而慕其父母乎即厚者多作佛事号为冥施浮屠黄冠是依是师斥其具玑以驰京师购御而旋冠其丰碑孰与顾君之知乞先生文以寄其慕者乎曹生之说云尔嗟夫顾君之所为请诚不经而吾之许诚滥顾有感于曹生之说似犹得夫先王之所厚而窃附于鬻子割股而庐墓者因为序而归之

　　○徐母郭孺人八十寿序

　　当万历之甲戌天下之士贡于廷者数千人而嘉定徐子子颙褒然高列于是徐子待次南宫而不侫犹子骃寔师焉而徐子有子嘉言为邑诸生邑诸生数百人嘉言亦数与角试辄冠而不侫之子骐乂寔友焉人谓徐子当得官即游太学以取畿试便而徐子念其母郭儒人且八十谓得请告而归即不能脱菽水庶几一日之养哉而意犹慊慊不自释曰何以为吾母觞也日吾母之专精于妇红者若而年而庶几于吾先君之贵也而仅以章服应诏则专精于母仪者若而年而庶几于吾兄之贵也而不能离诸生皆先吾母而往也而又专精于母仪者若而年以庶几吾之离诸生也吾今离诸生矣而未有以显吾母也何以为吾母觞不然藉手贤者之一言乎则以属不侫不侫谢不可得乃谓徐子子姑为子之所得为者可也夫陟屺之章与靡塩之咏其人岂不亦服采食禄者而犹困于行役而不得偕至于祈父而曰胡转予于恤有母之尸饔则为其母者更拮据于其子之食而弗获享也子之为徐子者若而年盖尝食诸生廪矣嘉言又食诸生廪矣母纵不获分大官之膳与尚方之挏酒差亦贤于田中负者哉夫为子之前人而称孝者曰元直然以仕刘之故几不能安方寸间关跋履而后得致其养于母孰若为子之前人而称者若仲车者也余之子骐进而曰徐母之为寿固安于子贤不必禄矣然以开岁为八十而始举觞而徐子与嘉言之试及之宁复用诸生寿哉虽然姑序以识

　　○赠程君五十叙

　　自孟氏举为仁不富之说学士雅言之而太史氏独不曰人富而仁义附焉此何以称也孟氏见其左而太史氏见其合也夫陶朱公为越相至贵倨也一旦而弃之若敝屣转之乎广莫之乡而不能忘情乎买迁化居之事彼已验之才岂故爱而必再试之彼盖欲有所用其志也治产积居而不责于人智者能之千九年之中三致千金再分散与贫交疏见弟此非仁者不能也甚矣程君之近之也盖吾友戴子之言曰程君者新安人也新安僻居山溪中土地小狭民人众世不中兵革故其齿日益繁地瘠薄不给于耕故其俗纤俭习事大抵□俗人十三在邑十七在天下其所蓄聚则十一在内十九在外自程君年甫髫而从其舅江淮闽天下买巳进为中贾属有外难脱身归则转赀湘楚稍稍徙弃二广珠玑犀象香乐果布之凑盖不数年而成大贾门下受计出子者但数（下有逸文）

　　弇州山人文抄卷之二 
