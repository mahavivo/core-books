　　钦定四库全书　　　　　　集部十
　　花庵词选　　　　　　　　词曲类二【词选之属】提要
　　【臣】等谨案花庵词选十巻续集十巻宋黄升辑升字叔旸号玉林又号花庵词客以所居有玉林又有散花庵也毛晋刻六十家词以升作昃以叔旸作叔阳而诸本实多作黄升考此书旧传刋本又题曰黄□而诗人玉屑前有升序世所传翻刻宋本犹钩摹当日手书亦作黄□检此书序末尚有当时姓名小印实作□字葢许慎説文升字篆文作□升特以篆体署名故作□字晋不考六书妄改为昃殊为舛谬至叔阳乃卢炳之字炳即作哄堂词者晋乃移而为升之字益桃僵李代矣此乃所选南宋词人之作自康与之至洪瑹凡八十八家而以已作附録于末共七百五十余首即所称中兴以来絶妙词选者是也其意葢欲以继赵宏祚花间集曾慥乐府雅词之后故搜罗颇广又于作者姓氏下各缀数语畧具始末亦足以资考核惟所裒词人只有此数而自序乃云得数百家则未免夸词非其实耳升论词最服膺姜防故所录多典雅清俊非草堂诗余专取俗体者可比又草堂诗余刻本多讹字及失名者而此犹旧帙于彼此并收之作亦可互相参证云乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀




　　花庵词选序
　　长短句始于唐盛于宋唐词具载花间集宋词多见于曽端伯所编而复雅一集又兼采唐宋迄于宣和之季凡四千三百余首吁亦备矣况中兴以来作者继出及乎近世人各有词词各有体知之而未见见之而未尽者不胜算也暇日裒集得数百家名之曰絶妙词选佳词岂能尽録亦尝鼎一脔而巳然其盛丽如防金张之堂妖冶如揽嫱施之袪悲壮如三闾豪俊如五陵花前月底举杯清唱合以紫箫节以红牙飘飘然作骑鹤扬州之想信可乐也亲友刘诚甫谋刋诸梓传之好事者此意善矣又録予旧作数十首附于后不无珠玉在侧之媿有爱我者其为删之淳祐已酉百五玉林




　　钦定四库全书
　　花庵词选巻一　　　　　　宋　黄升　辑唐词【凡看唐人词曲当看其命意造语工致处盖语简而意深所以为竒作也】
　　李太白
　　名白号青莲居士贺知章号之为谪仙
　　菩萨鬘【二词为百代词曲之祖】
　　平林漠漠烟如织寒山一带伤心碧暝色入髙楼有人楼上愁　玉阶空伫立宿鸟归飞急何处是归程长亭连短亭
　　忆秦娥
　　箫声咽秦娥梦断秦楼月秦楼月年年柳色霸陵伤别乐游原上清秋节咸阳古道音尘絶音尘絶西风残
　　照汉家陵阙
　　清平乐令【翰林应制　按唐吕鹏遏云集载应制词四首以后二首无清逸气韵疑
　　非太白所作】
　　禁庭春昼莺羽披新绣百草巧求花下鬬只赌珠玑满斗　日晩却理残妆御前闲舞霓裳谁道腰支窈窕折旋消得君王
　　又
　　禁闱秋夜月探金窻罅玉帐鸳鸯喷沉麝时落银灯香灺　女伴莫话孤眠六宫罗绮三千一笑皆生百媚宸游教在谁边
　　清平调辞【沈香亭应制　古词多只四句】
　　名花倾国两相欢长得君王带笑看解释春风无限意沈香亭北倚阑干
　　又
　　一枝红艶露凝香云雨巫山枉断肠借问汉宫谁得似可怜飞燕倚新妆
　　又
　　云想衣裳花想容春风拂槛露华浓若非羣玉山头见防向瑶台月下逢
　　白乐天
　　名居易号香山居士
　　长相思【闺怨二词非后世作者所及】
　　深画睂浅画睂蝉鬓鬅鬙云满衣阳台行雨廻　巫山高巫山低暮雨潇潇郎不归空房独守时
　　又【此词上四句皆谈钱塘景】
　　汴水流泗水流流到州古渡头呉山防防愁　思悠悠恨悠悠恨到归时方始休月明人倚楼
　　王建
　　有宫词百首甚工
　　古调笑
　　团扇团扇美人竝来遮面玉顔顦顇三年谁复商量管弦弦管弦管春草昭阳路断
　　又
　　蝴蝶蝴蝶飞上金花枝叶君前对舞春风百叶桃花树红红树红树燕语莺啼日暮
　　又
　　罗袖罗袖飘舞春风已旧遥看歌舞玉楼好日新妆坐愁愁坐愁坐一世虚生虚过
　　又
　　杨柳杨柳日暮白沙渡口船头江水茫茫商人少妇断膓膓断膓断鹧鸪夜来失伴
　　三台令【一名翠华引】
　　池北池南草绿殿前殿后花红天子千秋万岁未央明月清风
　　又
　　鱼藻池边射鸭芙蓉苑里看花日色赭黄相似不着红鸾扇遮
　　徐昌图
　　木兰花令
　　沈檀烟起盘红雾一翦霜风吹绣户汉宫花面学梅妆谢女雪诗裁柳絮　长垂天幕孤鸾舞旋炙银笙双鳯语红窻酒病对寒氷永觉相思无梦处
　　张志和
　　字子同婺州金华人居江湖自称烟波钓徒着真子亦以为号毎垂钩不设饵志不在鱼也
　　渔歌子五首【极能道渔家之事】
　　西塞山前白鹭飞桃花流水鳜鱼肥青蒻笠绿簔衣斜风细雨不须归
　　又
　　青草湖中月正圆巴陵渔父棹歌连钓车子橛头船乐在风波不用仙
　　又
　　松江蠏舍主人欢菰饭莼羮亦共飡枫叶落荻花干醉宿渔舟不觉寒
　　又
　　霅溪湾里钓渔翁舴艋为家西复东江上雪浦边风笑着荷衣不叹穷
　　又
　　钓台渔父褐为裘两两三三舴艋舟能纵棹惯乗流长江白浪不须忧
　　温庭筠
　　词极流丽宜为花间集之冠
　　菩萨鬘
　　小山重叠金明灭鬓云欲度香腮雪懒起画蛾睂弄妆梳洗迟　照花前后镜花面交相映新着绮罗襦双双金鹧鸪
　　又
　　南园满地堆轻絮愁闻一霎清明雨雨后却斜阳杏花零落香　无言匀睡脸枕上屏山掩时节欲黄昏无聊独倚门
　　又
　　翠翘金缕双鸂鶒水文细起春池碧池上海棠梨雨晴红满枝　绣衫遮笑靥烟草粘飞蝶青对芳菲玉闗音信稀
　　又
　　水精帘里玻瓈枕暖香惹梦鸳鸯锦江上柳如烟鴈飞残日天　藕丝秋色浅人胜参差翦双鬓隔香红玉钗头上风
　　更漏子
　　柳丝长春雨细花外漏声迢逓惊塞雁起城乌画屏金鹧鸪　香雾薄透帘幕惆怅谢家池閤红烛背绣帘垂梦长君不知
　　又
　　玉炉香红防泪偏照画堂秋思睂翠薄鬓云残夜长衾枕寒　梧桐树三更雨不道离情正苦一叶叶一声声空堦滴到明
　　又
　　背江楼临海月城上角声呜咽堤柳动岛烟昏两行征鴈分　京口路归防渡正是芳菲欲度银烛尽玉绳低一声村落鸡
　　又
　　星斗稀钟鼓歇帘外晓莺残月兰露重柳风斜满庭堆落花　虚阁上倚防望还似去年惆怅春欲暮思无穷旧欢如梦中
　　清平乐令
　　洛阳愁絶杨柳花飘雪终日行人恣攀折桥下水流呜咽　上马争劝离觞南浦莺声断肠愁杀平原年少囘首挥泪千行
　　河传
　　湖上闲望雨萧萧烟浦花桥路遥谢娘翠娥愁不销终朝梦魂迷晩潮　荡子天涯归棹逺春已晩莺语空肠断若耶溪溪水西柳堤不闻郎马嘶
　　韦庄
　　西蜀宰相
　　菩萨鬘
　　洛阳城里春光好洛阳才子他乡老柳暗魏王隄此时心转迷　桃花春水绿水上鸳鸯浴凝恨对残晖忆君君不知
　　又
　　人人尽说江南好游人只合江南老春水碧于天画船听雨眠　垆边人似月皓腕凝霜雪未老莫还乡还乡须断肠
　　应天长
　　绿槐隂里黄莺语深院无人春昼午画帘垂金鳯舞寂寞绣屏香一缕　碧天云无定处空有梦魂来去夜夜绿窻风雨断肠君信否
　　清平乐令
　　野花芳草寂寞关山道柳吐金丝莺语早惆怅香闺暗老　罗带悔结同心独凭朱栏思深梦觉半床斜月小窻风触鸣琴
　　谒金门
　　空相忆无计得传消息天上嫦娥人不识寄书何处覔新睡觉来无力不忍看伊书迹满院落花春寂寂断
　　肠芳草碧
　　小重山
　　一闭昭阳春又春夜寒宫漏永梦君恩卧思陈事暗销魂罗衣湿红袂有啼痕　歌吹隔重阍绕庭芳草绿倚长门万般惆怅向谁论凝情立宫殿欲黄昏
　　木兰花令
　　独上小楼春欲暮望断玉关芳草路消息断不逢人却敛细睂归绣户　坐看落花空叹息罗袂湿斑红泪滴千山万水不曾行魂梦欲教何处覔
　　薛昭蕴
　　浣溪沙
　　握手河桥柳似金蜂须轻惹百花心蕙风兰思寄清琴意满便同春水满情深还似酒杯深楚烟湘月两沈
　　沈
　　又
　　倾国倾城恨有余几多红泪泣姑苏倚风凝睇雪肌肤呉主山河空落日越王宫殿半平芜藕花菱蔓满重
　　湖
　　小重山
　　春到长门春草青玉堦华露滴月胧明东风吹断紫箫声金炉冷帘外晓啼莺　愁极梦难成残妆和宿泪不胜情手挼裙带绕花行思君切罗幌暗尘生
　　又
　　秋到长门秋草黄画梁双燕去出宫墙玉箫无复理霓裳金蝉坠鸾镜掩休妆　忆昔在昭阳舞衣红绶带綉鸳鸯至今犹惹御炉香魂梦断愁听漏更长
　　谒金门
　　春满院疉损罗衣金线睡觉水精帘未卷檐前双语燕斜掩金铺一扇满地落花千片早是相思肠欲断忍
　　教频梦见
　　牛峤
　　更漏子
　　南浦情红粉泪争奈两人深意低翠黛巻征衣马嘶霜叶飞　招手别寸肠结还是去年时节书托鴈梦归家觉来江月斜
　　菩萨鬘
　　舞裙香暖金泥鳯画梁语燕惊残梦门外柳花飞玉郎犹未归　愁匀红粉泪睂翦春山翠何处是辽阳锦屏春昼长
　　张泌
　　浣溪沙
　　枕障熏炉隔绣帏二年终日两相思杏花明月始应知天上人间何处去旧欢新梦觉来时黄昏微雨画帘
　　垂
　　又
　　翡翠屏开金幄红谢娥无力晓妆慵锦帷鸳被宿香浓微雨小庭春寂寞燕飞莺语隔帘栊杏花凝恨倚东
　　风
　　满宫花
　　花正芳楼似绮寂寞上阳宫里钿笼金鎻睡鸳鸯帘冷露华珠翠　娇艶轻盈香雪腻细雨黄莺双起东风惆怅欲清明公子桥边沈醉
　　江城子【唐词多无换头如此词两段自是两首故两押情字今人不知合为一首则误
　　矣】
　　碧阑干外小中庭雨初晴晓莺声飞絮落花时节近清明睡起巻帘无一事匀面了没心情
　　又
　　浣花溪上见卿卿眼波明黛睂轻高绾绿云金簇小蜻蜓好事问他来得麽还笑道莫多情
　　毛文锡
　　醉花间
　　休相问怕相问相问还添恨春水满塘生鸂鶒还相趂昨夜雨霏霏临明寒一阵偏忆戍楼人久絶边庭信
　　又
　　深相忆莫相忆相忆情难极银汉是红墙一带遥相隔金盘珠露滴两岸榆花白风摇玉佩清今夕为何夕
　　河满子
　　红粉楼前月照碧纱窻外莺啼梦断辽阳音信那堪独守香闺恨对百花时节王孙绿草萋萋
　　更漏子
　　春夜阑春恨切花外子规啼月人不见梦难慿红纱一防灯　偏怨别是芳节庭下丁香千结宵雾散晓霞辉梁间双燕飞
　　牛希济
　　生查子
　　春山烟欲收天澹星稀小残月脸边明别涙临清晓语已多情未了囘首犹重道记得绿罗裙处处怜芳草【一本无已字】
　　谒金门
　　秋已暮重叠关山岐路嘶马摇鞭何处去晓禽霜满树梦断禁城钟鼓泪滴枕檀无数一防凝红和薄雾翠
　　蛾愁不语
　　欧阳烱
　　浣溪沙
　　落絮残莺半日天玉柔花醉只思眠惹窻映竹满炉烟独掩画屏愁不语斜欹瑶枕髻鬟偏此时心在阿谁
　　边
　　贺圣朝
　　忆昔花前相见后只慿纎手暗抛红豆人前不解巧传心事别来依旧孤负春昼　碧罗衣上蹙金绣覩对对鸳鸯空裛泪痕透想韶顔非久终是为伊只恁偷瘦
　　玉楼春
　　日照玉楼花似锦楼上醉和春色寝绿杨风送小莺声残梦不成离玉枕　堪爱晚来韶景甚寳柱秦筝方再品青蛾红脸笑来迎又向海棠花下饮
　　菩萨鬘
　　红炉暖阁佳人睡隔帘飞雪添寒气小院奏笙歌香风簇绮罗　酒倾金盏满防烛重开宴公子醉如泥天街闻马嘶
　　和凝
　　石晋宰相
　　采桑子
　　蝤蛴领上诃梨子绣带双垂椒戸闲时竞学樗蒲赌荔支　丛头鞋子红编细裙窣金丝无事嚬睂春思翻敎阿母疑
　　喜迁莺
　　晓月坠宿云披银烛锦屏帷建章钟动玉绳低宫漏出花迟　春态浅来双燕红日渐长一线严妆欲罢啭黄鹂飞上万年枝
　　薄命女
　　天欲晓宫漏穿花声缭绕窓里星光少　冷霞寒侵帐额残月光沈树杪梦断锦帏空悄悄强起愁眉小【又一本名长命女】
　　小重山
　　春入神京万木芳禁林莺语滑蝶飞狂晓桃凝露妬啼妆红日永风和百花香　烟鎻柳丝长御沟澄碧水转池塘时时微雨洗风光天衢逺到处引笙簧
　　顾夐
　　河传
　　棹举舟去波光不知何处岸花汀草依依雨微鹧鸪相逐飞　天涯离恨江声咽啼猿切此意向谁説倚兰桡独无憀魂销小炉香欲焦【一本汀草下有共字】
　　玉楼春
　　拂水双飞来去燕曲槛小屏山六扇春愁凝思结眉心绿绮懒调红锦荐　话别情多声欲颤玉筯痕畱红粉面镇长独立到黄昏却怕良宵频梦见
　　浣溪沙
　　春色迷人恨正賖可堪荡子不还家细风轻露着梨花帘外有情双燕飏槛前无力绿杨斜小屏狂梦绕天
　　涯
　　临江仙
　　幽闺小槛春光晚柳浓花淡莺稀旧欢思想尚依依翠颦红敛终日损芳菲　何事狂夫音信断不如梁燕犹归画堂深处麝烟微屏虚枕冷风细雨霏霏
　　孙光宪
　　南唐词人
　　浣沙溪
　　花渐凋疎不耐风画帘垂地晩堂空堕堦萦藓舞愁红腻粉半粘金靥子残香犹暖绣熏笼蕙心无处与人
　　同【一本疎作零晚作满】
　　又
　　揽镜无言泪欲流凝情半日懒梳头一庭疎雨湿春愁杨柳秪知伤怨别杏花应信损娇羞泪沾魂断轸离
　　忧
　　又
　　轻打银筝坠燕泥断丝髙罥画楼西花冠闲上午墙啼粉箨半开新竹迳红苞尽落旧桃蹊不堪终日闭深
　　闺
　　菩萨鬘
　　木棉花映丛祠小越禽声里春光晓铜鼓杂蛮歌南人祈赛多　客防风正急茜袖偎樯立极浦几囘头烟波无限愁
　　又
　　花冠频鼓墙头翼东方澹白连窓色门外早莺声背楼残月明　薄寒笼醉态依旧鈆华在握手送人归半拖金缕衣
　　又
　　小庭花落无人扫疎香满地东风老春晩信沈沈天涯何处寻　晓堂屏六扇睂共湘山逺争奈别离心近来尢不禁
　　魏承班
　　菩萨鬘
　　罗衣隐约金泥画玳筵一曲当秋夜声颤觑人娇云鬟袅翠翘　酒醺红玉软眉翠秋山逺绣幌麝烟沈谁人知两心
　　生查子
　　寂寞画堂空深夜垂罗幕灯暗锦屏欹月冷珠帘薄愁恨梦难成何处贪欢乐看看春又来还是长萧索
　　渔歌子
　　柳如眉云似髪鲛绡雾縠笼香雪梦魂惊钟漏歇窓外晓莺残月　几多情无处说落花飞絮清明节少年郎容易别一去音书断絶
　　鹿防扆
　　临江仙
　　金鏁重门荒苑静绮窓愁对秋空翠华一去寂无踪玉楼歌吹声断已随风　烟月不知人事改夜防还照深宫藕花相向野塘中暗伤亡国清露泣香红
　　阎选
　　浣溪沙
　　寂寞流苏冷绣茵倚屏山枕惹香尘小庭花露泣浓春刘阮信非仙洞客嫦娥终是月中人此生无路访东
　　邻
　　尹鹗
　　菩萨鬘
　　陇云暗合秋天白俯窓独坐窥烟陌楼际角重吹黄昏方醉归　荒唐难共语明日还应去上马出门时金鞭莫与伊
　　毛熙震
　　清平乐
　　春光欲暮寂寞闲庭户粉蝶双双穿槛舞帘巻晩天疎　含愁独倚闺帏玉炉烟断香微正是销魂时节东风满院花飞
　　菩萨鬘
　　梨花满地飘香雪髙楼夜静风筝咽斜月照帘帏忆君和梦稀　小窓灯影背无语惊愁态屏掩断香飞行云山外归
　　又
　　绣帘高轴临塘看雨翻荷芰真珠散残暑晩初凉轻风度水香　无憀悲往事争那牵情思光影暗相催等闲秋又来
　　更漏子
　　秋色清河影澹深戸烛寒光暗绡幌碧锦衾红博山香炷融　更漏咽蛩鸣切满院霜华如雪新月上薄云收映帘悬玉钩
　　又
　　烟月寒秋夜静漏转金壶初永罗幙下绣屏空灯花结碎红　人悄悄愁无了思梦不成难晓长忆得与郎期窃香私语时
　　李珣
　　浣溪沙
　　入夏偏宜淡薄妆越罗衣褪郁金黄翠钿檀注助容光相见无言还有恨几囘却又思量月窓香迳梦悠
　　飏
　　又
　　晚出闲庭看海棠风流学得内家妆小钗横戴一枝芳镂玉梳斜云鬓腻缕金衣透雪肌香暗思何事立残
　　阳
　　望逺行
　　露滴幽庭叶落时愁聚萧娘柳眉玉郎一去负佳期水云迢逓鴈书迟　屏半掩枕斜欹蜡泪无言对垂吟蛩断续漏频移入窓明月鍳空帷
　　菩萨鬘
　　廻塘风起波纹细刺桐花里门斜闭残日照平芜双双飞鹧鸪　征防何处客相见还相隔不语欲魂销望中烟水遥
　　河传
　　去去何处迢迢巴楚山水相连朝云暮雨依旧十二峯前猿声到客船　愁肠岂易丁香结因离别故国音书绝想佳人花下对明月春风恨应同
　　又
　　春暮微雨送君南浦愁敛双蛾落花深处啼鸟似逐离歌粉檀珠泪和　临流更把同心结情哽咽后会何时节不堪囘首相望已隔汀洲艣声幽
　　巫山一段云【唐词多缘题所赋临江仙则言仙事女冠子则述道情河渎神则咏
　　祠庙大槩不失本题之意尔后渐变去题逺矣如此二词实唐人本
　　来词体如此】
　　有客经巫峡停桡向水湄楚王曽此梦瑶姬一梦杳无期　尘暗珠帘卷香销翠幄垂西风囘首不胜悲暮雨洒空祠
　　又
　　古庙依青嶂行宫枕碧流水声山色鎻妆楼往事思悠悠　云朝还暮烟花春复秋啼猿何必近孤舟行客自多愁
　　韩致尧
　　名偓昭宗朝翰林学士
　　浣溪沙
　　拢鬓新收玉步摇背灯初解绣裙腰枕寒衾冷异香焦深院不闗春寂寂落花和雨夜迢迢恨情残醉却无
　　憀
　　又
　　宿醉离愁慢髻鬟六铢衣薄惹轻寒慵红闷翠掩青鸾罗袜况兼金菡蓞雪肌仍是玉琅玕骨香腰细更沈
　　檀
　　李中主
　　名景
　　望逺行
　　碧砌花光照眼明朱扉长日镇长扄余寒欲去梦难成炉香烟冷自亭亭　辽阳月秣陵砧不传消息但传情黄金台下忽然惊征人归日二毛生
　　李后主
　　名煜字重光
　　虞美人
　　春花秋叶何时了往事知多少小楼昨夜又东风故国不堪回首月明中　雕栏玉砌应犹在只是朱顔改问君还有几多愁恰似一江春水向东流
　　山花子
　　菡蓞香销翠叶残西风愁起绿波间还与韶光共憔悴不堪看　细雨梦囘鸡塞逺小楼吹彻玉笙寒多少泪珠何限恨倚防干
　　又
　　手卷珠帘上玉钩依前春恨鎻重楼风里落花谁是主思悠悠　青鸟不传云外信丁香空结雨中愁回首緑波三峡暮接天流
　　乌夜啼【此词最凄惋所谓亡国之音哀以思】
　　无言独上西楼月如钩寂寞梧桐深院鎻清秋　翦不断理还乱是离愁别是一般滋味在心头
　　清平乐
　　别来春半触目愁肠断砌下落梅如雪乱拂了一身还满　鴈来音信无凭路遥归梦难成离恨恰如春草更行更逺还生
　　浪淘沙
　　帘外雨潺潺春意阑罗衾不暖五更寒梦里不知身是客一晌贪欢　独自莫凭栏无限江山别时容易见时难流水落花归去也天上人间
　　冯延巳
　　南唐翰林学士
　　谒金门
　　风乍起吹皱一池春水闲引鸳鸯香径里手挼红杏蘂鬬鸭阑干遍倚碧玉搔头斜坠终日望君君不至举
　　头闻鹊喜
　　更漏子
　　夜初长人近别梦觉一牕残月鹦鹉卧蟪蛄鸣西风寒未成　红蜡烛弹棊局床上画屏山绿褰绣幌倚瑶琴前欢泪滴襟







　　花庵词选巻一
　　钦定四库全书
　　花庵词选巻二　　　　　　宋　黄升　辑宋词
　　欧阳永叔
　　名修号六一居士
　　朝中措【送刘原父守扬州】
　　平山栏槛倚晴空楼阁有无中手种堂前杨柳别来几度春风　文章太守挥毫万字一饮千钟行乐直须年少尊前看取衰翁
　　蝶恋花【春晚】
　　庭院深深深几许杨栁堆烟帘幕无重数玉勒金鞍游冶处楼髙不见章台路　雨横风狂三月暮门掩黄昏无计畱春住泪眼问花花不语乱红飞过秋千去
　　又【春情】
　　海燕双双归画栋帘幕无风花影频移动半醉腾腾春睡重绿鬟堆枕香云拥　翠被双盘金缕鳯忆得前春有个人人共花里莺声时一弄日斜惊起相思梦
　　又【初春】
　　南鴈依稀囘侧阵雪霁墙阴遍觉兰芽嫩中夜梦余消酒困炉香卷穗灯生晕　急景流年都一瞬往事前欢未免萦方寸腊后花期知渐近东风已作寒梅信
　　又【清明】
　　六曲防干偎碧树杨栁风轻展尽黄金缕谁抱钿筝移玉柱穿帘海燕双飞去　满眼游丝兼落絮红杏开时一霎清明雨浓醉觉来莺乱语惊残好梦无寻处
　　浣溪沙【春思】
　　叶底青青杏子垂枝头薄薄柳绵飞日髙深院晚莺啼堪恨风流成薄幸断无消息道归期托腮无语翠眉
　　低
　　又【湖景】
　　湖上朱桥响画轮溶溶春水浸春云碧琉璃滑浄无尘当路游丝萦醉客隔花啼鸟唤行人日斜归去奈何
　　春
　　又【湖上】
　　堤上游人逐画船拍堤春水四垂天绿杨楼外出秋千白发戴花君莫笑六么催拍盏频传人生何处似尊
　　前
　　又【春半】
　　青杏园林煮酒香佳人初试薄罗裳柳丝摇曳燕飞忙乍雨乍晴花自落闲愁闲闷日偏长为谁消瘦减容
　　光
　　采桑子【颍州西湖】
　　羣芳过后西湖好狼藉残红飞絮蒙蒙垂栁防干尽是风　笙歌散尽游人去始觉春空垂下帘栊双燕归来细雨中
　　又【西湖】
　　荷花开后西湖好载酒来时不用旌旗前后红幢绿葢随　画船撑入花深处香泛金巵烟雨微微一片笙歌醉里归
　　踏莎行【相别】
　　馆梅残溪桥栁细草芳风暖摇征辔离愁渐逺渐无穷迢迢不断如春水　寸寸柔肠盈盈粉泪楼髙莫近危防倚平芜尽处是春山行人更在春山外【句意最工】
　　生查子【别恨】
　　含羞整翠鬟得意频相顾鴈柱十三弦一一春莺语娇云容易飞梦断知何处深院鎻黄昏阵阵芭蕉雨
　　阮郎归【踏青】
　　南园春半踏青时风和闻马嘶青梅如豆栁如眉日长胡蝶飞　花露重草烟低人家帘幕垂秋千慵困解罗衣画梁双燕栖
　　诉衷情【眉意】
　　清晨帘幕巻轻霜呵手试梅妆都缘自有离恨故画作逺山长　思往事借流芳易成伤拟歌先咽欲笑还颦最断人肠
　　木兰花【西湖】
　　西湖南北烟波濶风里丝簧声韵咽舞余罗带绿双垂酒入香腮红一抺　杯深不觉琉璃滑贪看六么花十八明朝车马各西东惆怅画楼风与月
　　玉楼春【别恨】
　　春山敛黛低歌扇暂解吴钩登祖宴画楼钟动巳魂销何况马嘶芳草岸　青门栁色随人逺望欲断时肠已断洛城春色待君来莫待落花飞似霰
　　渔家傲【小春】
　　十月小春梅蘂绽红炉暖阁新妆遍锦帐美人贪睡暖羞起懒玉壶一夜氷澌满　楼上四垂帘不卷天寒山色偏宜逺风急鴈行吹字断红日晩江天雪意云撩乱
　　苏子瞻
　　名轼号东坡居士晁无咎云东坡词横放杰出自是曲子中防不住者
　　念奴娇【赤壁怀古】
　　大江东去浪淘尽千古风流人物故垒西边人道是三国周郎赤壁乱石穿空惊涛拍岸卷起千堆雪江山如画一时多少豪杰　遥想公瑾当年小乔初嫁了雄姿英发羽扇纶巾谈笑间樯艣灰飞烟灭故国神游多情应笑我早生华发人生如梦一樽还酹江月
　　蝶恋花【中春】
　　花褪残红青杏小燕子飞时绿水人家绕枝上柳绵吹又少天涯何处无芳草　墙里秋千墙外道墙外行人墙里佳人笑笑渐不闻声渐杳多情却被无情恼洞仙歌【公自序云仆七岁时见眉州老尼姓朱忘其名年九十余自言尝随其师入蜀主孟昶宫中一日大热主与花蘂夫人夜起避暑摩诃池上作一词朱具能记之今四十年朱巳死久矣人无知此词者独记其首两句暇日寻味岂洞仙歌令乎乃为足之云】
　　氷肌玉骨自清凉无汗水殿风来暗香满绣帘开一防明月窥人人未寝欹枕钗横鬓乱　起来携素手庭户无声时见疎星度河汉试问夜如何夜已三更金波淡玉绳低转但屈指西风几时来又不道流年暗中偷换渔家傲【金陵赏心亭送王胜之龙图王守金陵视事一日而移南郡】
　　千古龙蟠并虎踞从公一吊兴亡处斜风吹细雨芳草渡江南父老畱公住　公驾飞车凌彩雾红鸾骖乘青鸾驭却讶此洲名白鹭非吾侣翩然欲下还飞去
　　贺新郎【夏景】
　　乳燕飞华屋悄无人桐阴转午晩凉新浴手弄生绡白团扇扇手一时似玉渐困倚孤眠清熟帘外谁来推绣户枉敎人梦断瑶台曲又却是风敲竹　石榴半吐红巾蹙待浮花浪蘂都尽伴君幽独秾艶一枝君看取芳心千重似束又恐被西风惊绿若待得君来向此花前对酒不忍触共粉泪两簌簌
　　西江月【公自序云春夜行蕲水中过酒家饮酒醉乘月至一溪桥上解鞍曲肱少休及
　　觉已晓乱山葱茏不谓人世也书此语桥柱上】
　　照野弥弥浅浪横空暧暧微霄障泥未解玉骢骄我欲醉眠芳草　可惜一溪明月莫敎踏碎琼瑶解鞍欹枕緑杨桥杜字一声春晓
　　又【感怀】
　　世事一塲大梦人生几度秋凉夜来风叶已鸣廊看取眉头鬓上　酒贱常愁客少月明多被云妨中秋谁与共孤光把酒凄然北望一
　　又【重九】
　　防防楼头细雨重重江外平湖当年戏马会东徐今日凄凉南浦　莫恨黄花未吐且敎红粉相扶酒防不必看茱萸俯仰人间今古
　　又
　　三过平山堂下半生弹指声中十年不见老仙翁壁上龙蛇飞动　欲吊文章太守仍歌杨栁春风休言万事转头空未转头时皆梦
　　满江红【东武流杯亭】
　　东武城南新堤固涟漪初溢隐隐遍长林髙阜卧红堆碧枝上残花吹尽也与君试向江边覔问向前犹有几多春三之一　官里事何时毕风雨外无多日相将泛曲水满城争出君不见兰亭修褉事当时座上皆豪逸到而今修竹满山阴空陈迹
　　水调歌头【丙辰中秋欢饮达旦大醉作此篇兼怀子由】
　　明月几时有把酒问青天不知天上宫阙此夕是河年我欲乘风归去只恐琼楼玉宇髙处不胜寒起舞弄清影何似在人间　转朱阁低绮户照不眠不应有恨何事偏向别时圆人有悲欢离合月有阴晴圆缺此事古难全但愿人长久千里共婵娟
　　水调歌头【快哉亭】
　　落日绣帘卷亭下水连空知君为我新作窓户湿青红长记平山堂上欹枕江南烟雨杳杳没孤鸿认得醉翁语山色有无中　一千顷都镜净倒碧峯忽然浪起掀舞一叶白头翁堪笑兰台公子未解庄生天籁刚道有雌雄一防浩然气千里快哉风
　　水龙吟【太守闾丘公显致仕居姑苏公饮其家出后房佐酒有懿卿者善吹笛公因赋
　　此以赠】
　　楚山修竹如云异材秀出千林表龙须半翦鳯膺微涨玉肌匀绕木落淮南雨晴云梦月明风袅自中郎不见桓伊去后知辜负秋多少　闻道岭南太守后堂深绿珠娇小绮窓学弄梁州初遍霓裳未了嚼征含宫泛商流羽一声云杪为使君洗尽蛮风瘴雨作霜天晓
　　又【次韵章质夫杨花词】
　　似花还似非花也无人惜从敎坠抛家傍路思量却是无情有思萦损柔肠困酣娇眼欲开还闭梦随风万里寻郎去处又还被莺呼起　不恨此花飞尽恨西园落红难缀晓来雨过遗踪何在一池萍碎春色三分二分尘土一分流水细看来不是杨花防防是离人泪
　　临江仙
　　夜饮东坡醒复醉归来彷佛三更家僮鼻息巳雷鸣敲门都不应倚杖听江声　长恨此身非我有何时忘却营营夜防风静縠纹平小舟从此去江海寄余生
　　南乡子【九日】
　　霜降水痕收浅碧粼粼露逺洲酒力渐消风力软飕飕破防多情却恋头　佳节若为酬但把金樽断送秋万事到头都是梦休休明日黄花蝶也愁
　　阮郎归【夏景】
　　绿槐髙栁咽新蝉薫风入舜弦碧纱窓下水沈烟棊声惊昼眠　微雨过小荷翻榴花开欲然玉人纎手掬清泉琼珠碎又圆
　　永遇乐【夜登燕子楼梦盼盼因作此词　后秦少游自会稽入京见东坡坡云久别当作文甚胜都下盛唱公山抹微云之词秦逊谢坡遽云不意别后公却学栁七作词秦答曰某虽无识亦不至是先生之言无乃过乎坡云销防当此际非栁词句法乎秦惭服然已流传不复可改矣又问别作何词秦举小楼连苑横空下窥綉毂雕鞍骤坡云十三个字只说得一个人骑马楼前过秦问先生近着坡云亦有一词说楼上事乃举燕子楼空佳人何在空锁楼中燕晁无咎在座云三句说尽张建封燕子楼一段事奇哉】
　　明月如霜好风如水清景无限曲港跳鱼圆荷泻露寂寞无人见紞如五鼓铮然一叶黯黯梦云惊断夜茫茫重寻无覔处觉来小园行遍　天涯倦客山中归路望断故园心眼燕子楼空佳人何在空锁楼中燕古今如梦何曽梦觉但有旧欢新怨异时对南楼夜景为余浩叹
　　哨遍【归去来词】
　　为米折腰因酒弃家口体交相累归去来谁不遣君归觉从前皆非今是露未晞征夫指予归路门前笑语喧童稚嗟旧菊都荒新松暗老吾年今巳如此但小窓容膝闭柴扉策杖看孤云暮鸿飞云出无心鸟倦知还本非有意　噫归去来兮我今忘我兼忘世亲戚无浪语琴书中有真味步翠麓崎岖泛溪窈窕涓涓暗谷流春水观草木欣荣幽人自感吾生行且休矣念寓形宇内复几时不自觉皇皇欲何之委吾心去留谁计神仙知在何处富贵非吾愿但知临水登山啸咏自引壶觞自醉此生天命更何疑且乗流遇坎还止
　　如梦令
　　为向东坡传语人在画堂深处别后有谁来雪压小桥无路归去归去江上一犂春雨
　　浣溪沙
　　蓛蓛衣巾落枣花村南村北响缫车牛衣古栁卖黄酒困路长惟欲睡日髙人渴漫思茶敲门试问野人
　　家【牛衣一作半依】
　　采桑子【多景楼】
　　多情多感仍多病多景楼中樽酒相逢乐事囘头一笑空　停杯且听琵琶语慢撚轻拢醉脸春融斜照江天一抹红
　　江神子【送述古】
　　翠蛾羞黛怯人看掩霜纨泪偷弹且尽一尊收泪唱阳关谩道帝城天样逺天易见见君难　画堂新缔近孤山曲防干为谁安飞絮落花春色属明年欲棹小舟寻旧事无处问水连天
　　又【春别】
　　天涯流落思无穷既相逢却匆匆携手佳人和泪折残红为问东风余几许春纵在与谁同　隋堤三月水溶溶背归鸿去吴中囘望彭城清泗与淮通寄我相思千防泪流不到楚江东
　　又【别意】
　　相逢不觉又初寒对尊前惜流年风离亭氷结泪珠圆雪意留君君且住从此去少清欢　转头山下转头看路漫漫玉花翻云海光寛何处是超然知道故人相念否携翠袖倚朱防
　　菩萨鬘【西湖送述古】
　　秋风湖上萧萧雨使君欲去还留住今日谩留君明朝愁杀人　佳人千防泪洒向长江水不用敛双蛾路人啼更多
　　卜算子【黄山谷云坡在黄州作此语意髙妙似非吃烟火食人语非胷中有数万巻书笔下无一防尘俗气孰能至此　鲖阳居士云缺月刺明微也漏断暗时也幽人不得志也独往来无助也惊鸿贤人不安也囘头爱君不忘也无人省君不察也拣尽寒枝不肯栖不偷安于髙位也寂寞吴江冷非所安也此与考槃诗相似】
　　缺月挂疎桐漏断人初静时见幽人独往来缥缈孤鸿影　惊起却囘头有恨无人省防尽寒枝不肯栖枫落吴江冷
　　昭君怨
　　谁作桓伊三弄惊破绿窓幽梦新月与愁烟满江天欲去又还不去明日落花飞絮飞絮送行舟水东流
　　行香子【别意】
　　携手江村梅雪飘裙情何限处处销防故人不见旧曲重闻向望湖楼孤山寺涌金门　寻常行处题诗千首绣罗衫与拂红尘别来相忆知是何人有湖中月江边栁陇头云
　　又【茶】
　　绮席才终欢意犹浓酒防时髙兴无穷共夸君赐初拆臣封看分香饼黄金缕密云龙　鬭嬴一水功敌千钟觉凉生两腋清风暂留红袖少却纱笼放笙歌散庭馆静畧从容
　　又【七里濑】
　　一叶舟轻双浆鸿惊水天清影湛波平鱼翻藻鉴鹭防烟汀过沙溪急霜溪冷月溪明　重重似画曲曲如屏算当年虚老严陵君臣一梦今古空名但逺山长云山乱晓山青
　　王介甫
　　名安石丞相荆国文公
　　桂枝香【金陵怀古】
　　登临送目正故国晚秋天气初肃千里澄江似练翠峯如簇征帆去棹残阳里背西风酒旗斜矗防舟云淡星河鹭起图画难足　念自昔豪华竞逐叹门外楼头悲恨相续千古凭髙对此谩嗟荣辱六朝旧事随流水但寒烟衰草凝绿至今商女时时犹唱后庭遗曲
　　渔家傲【极能道闲居之趣】
　　平岸小桥千嶂抱揉蓝一水萦花草茅屋数间窓窈窕尘不到时时自有清风埽　午枕觉来闻语鸟欹眠似听朝鸡早忽忆故人今揔老贪梦好茫茫忘了邯郸道
　　菩萨鬘【集句】
　　数间茆屋闲临水窄衫短防垂杨里花是去年红吹开一夜风【一本作今日是何朝看余渡石桥】　梢梢新月偃午醉醒来晩何许最关情黄鹂三两声
　　浣溪沙【集句】
　　百畞庭中半是苔门前古道水萦回爱闲能有几人来小院囘廊人寂寂山桃野杏两三栽为谁零落为谁
　　开
　　浪淘沙【伊吕】
　　伊吕两衰翁歴遍穷通一为钓叟一耕农假使当时俱不遇老了英雄　汤武一相逢风虎云龙兴王只在笑谈中及至而今千载下谁与争功
　　千秋岁引【秋景】
　　别馆寒砧孤城画角一派秋声入寥廓东归燕从海上去南来鴈向沙头落楚台风庾楼月宛如昨　无奈被些名利防无奈被它情担阁可惜风流总闲却当初谩留华表语而今误我秦楼约梦防时酒醒后思量着
　　王元泽
　　名雱荆公之子封临川伯
　　倦寻芳
　　露晞向晓帘幙风轻小院闲昼翠径莺来惊下乱红铺绣倚危防登髙榭海棠着雨胭脂透算韶华又因循过了清明时　倦游燕风光满目好景良辰谁共携手恨被榆钱买断两眉长皱忆得髙阳人散后落花流水仍依旧这情怀对东风尽成消瘦
　　王平甫
　　名安国荆公之弟
　　防绛唇【秋景】
　　秋气微凉梦囘明月穿帘幕井梧萧索正绕南枝鹊寳瑟尘生金鴈空零落情无托鬓云慵掠不似君恩薄
　　清平乐【春晚】
　　留春不住费尽莺儿语满地残红宫锦汚昨夜南园风雨　小怜初上琵琶晓来思绕天涯不肯画堂朱户春风自在梨花
　　减字木兰花【春情】
　　画桥流水雨湿落红飞不起月破黄昏帘里余香马上闻　徘徊不语今夜梦魂何处去不佀垂杨犹解飞花入洞房
　　林君复
　　名逋赠和靖先生
　　长相思【别情】
　　吴山青越山青两岸青山相送迎谁知离别情　君泪盈妾泪盈罗带同心结未成江头潮巳平
　　防绛唇【草】
　　金谷年年乱生春色谁为主余花落处满地和烟雨又是离愁一阕长亭暮王孙去萋萋无数南北东西路
　　钱思公
　　名惟演
　　玉楼春【此词暮年作词极凄惋】
　　城上风光莺语乱城下烟波春拍岸绿杨芳草几时休泪眼愁肠先已断　情怀渐变成衰晚鸾镜朱颜惊暗换昔年多病厌芳尊今日芳尊惟恐浅
　　贾子明
　　名昌朝为仁宗朝宰相諡文元公
　　木兰花【平生惟赋此一词极有风味】
　　都城水绿嬉游处仙棹往来人笑语红随逺浪泛桃花雪散平堤飞柳絮　东君欲共春归去一阵狂风和骤雨碧油红斾锦障泥斜日画桥芳草路
　　夏子乔
　　名竦乃庆厯间所谓一不肖者然文章有名于世諡文庄公
　　喜迁莺令【景德中水殿按舞时公翰林内直上遣中使取新词公援毫立成以进
　　大防天奬】
　　霞散绮月垂钩帘卷未央楼夜凉银汉截天流宫阙锁清秋　瑶台树金茎露鳯髓香盘烟雾三千珠翠拥宸游水殿接凉州
　　丁谓之
　　名谓为真宗朝宰相諡晋公
　　鳯栖梧
　　十二层楼春色早三殿笙歌九陌风光好堤栁岸花连复道玉梯相对开蓬岛　莺啭乔林鱼在藻太液微波绿鬭王孙草南阙万人瞻羽葆后天祝圣天难老
　　又
　　朱阙玉城通阆苑月桂星榆春色无深浅箫瑟篌笙仙客宴蟠桃花满蓬莱殿　九色明霞裁羽扇云雾为车鸾鹤骖雕辇路指瑶池归去晚壶中日月如天逺
　　寇平仲
　　名准为真宗朝宰相赠莱国公
　　踏莎行【春暮】
　　春色将防莺声渐老红英落尽青梅小画堂人静雨蒙蒙屏山半掩余香袅　密约沈沈离情杳杳菱花尘满慵将照倚楼无语欲销防长空暗淡连芳草
　　防绛唇
　　小陌轻寒社公雨足东风慢定巢新燕湿雨穿花转象尺熏炉拂晓停针线愁蛾浅飞红零乱侧卧珠帘卷
　　谢希深
　　名绛仕仁宗朝知制诰
　　菩萨鬘【咏目】
　　娟娟侵鬓妆痕浅双眸相媚弯如翦一瞬百般冝无论笑与啼　酒防思翠被特故瞢腾地生怕促归轮微波先注人
　　夜行船【别情】
　　昨夜佳期初共鬓云低翠翘金鳯尊前和笑不成歌意偷转眼波微送　草草不容成楚梦渐寒深翠帘霜重相看送到断肠时月西斜画楼钟动【后段语最奇】
　　诉衷情【宫怨】
　　银缸夜永影长孤香草续残炉倚屏脉脉无语粉泪不成珠　双粲枕百娇壶忆当初君恩莫似秋叶无情欲向人疎








　　花庵词选巻二
　　钦定四库全书
　　花庵词选巻三　　　　　　宋　黄升　撰宋词
　　宋子京
　　名祁乃张子野所称红杏枝头春意閙尚书者也
　　玉楼春【春景】
　　东城渐觉风光好縠皱波纹迎客棹緑杨烟外晓寒轻红杏枝头春意閙　浮生长恨欢娱少肯爱千金轻一笑为君持酒劝斜阳且向花间留晚照
　　蝶恋花【情景】
　　綉幕茫茫罗帐卷春睡腾腾困入娇波慢隐隐枕防留玉脸腻云斜溜钗头燕　逺梦无端懽又散泪落胭脂界破蜂黄浅整了翠鬟匀了面芳心一寸情何限鹧鸪天【子京过繁台街逢内家车子中有褰帘者曰小宋也子京归遂作此词都下传唱达于禁中仁宗知之问内人第几车子何人呼小宋有内人自陈顷侍御宴见宣翰林学士左右内臣曰小宋也时在车子中偶见之呼一声尔上召子京从容语及子京皇惧无地上笑曰蓬山不逺因以内人赐之】
　　画毂雕鞍狭路逢一声肠断綉帘中身无彩鳯双飞翼心有灵犀一防通　金作屋玉为笼车如流水马游龙刘郎已恨蓬山逺更隔蓬山几万重
　　好事近
　　睡起玉屏风吹去乱红犹落天气骤生轻暖衬沈香帷箔　珠帘约住海棠风愁拖两眉角昨夜一庭明月冷秋千红索
　　颜持约
　　名博文
　　西江月【词简意髙佳作也】
　　草草书传锦字厌厌梦绕梅花海山无计驻仙槎肠断芭蕉影下　缺月旧时庭院飞云到处人家而今憔悴鬓先华说着多情巳怕
　　陈希元
　　名尧佐为仁宗朝宰相号知余子諡文惠公
　　踏莎行【皇祐中吕公夷简乞致仕而仁宗因问卿去谁可代者夷简乃荐尧佐上遂召还大拜申公生日公作此词携酒过之申公使之歌申公笑曰只恐卷帘人巳老公曰莫愁调鼎事无功老于廊庙犹蕴借如此】
　　二社良辰千家庭院翩翩又覩双飞燕鳯皇巢稳许为邻潇湘烟暝来何晩　乱入红楼低飞绿岸画梁轻拂歌尘转为谁归去为谁来主人恩重珠帘卷
　　范希文
　　名仲淹諡文正公
　　苏幕遮【别恨】
　　碧云天红叶地秋色连波波上寒烟翠山映斜阳天接水芳草无情更在斜阳外　黯乡魂追旅意夜夜除非好梦留人睡明月楼髙休独倚酒入愁肠化作相思泪
　　渔家傲【秋思】
　　塞下秋来风景异衡阳鴈去无留意四面边声连角起千嶂里长烟落日孤城闭　浊酒一杯家万里燕然未勒归无计羌管悠悠霜满地人不寐将军白髪征夫泪
　　苏子美
　　名舜钦娶杜祁公女坐监进奏院市故纸会客削籍为民自号沧浪翁善书草圣尤妙
　　水调歌头【沧浪亭】
　　潇洒太湖岸淡竚洞庭山鱼龙隐处烟雾深锁弥间方念陶朱张翰忽有扁舟急桨撇浪载鲈还落日暴风雨归路绕汀湾　丈夫志当景盛耻疎闲壮年何事憔悴华髪改朱颜拟借寒潭垂钓又恐鸥鸟相猜不肯傍青纶刺棹穿芦荻无语看波澜
　　王元之
　　名禹偁翰林学士为太宗尝称其文章独步当世
　　防绛唇【感兴】
　　雨恨云愁江南依旧称佳丽水村渔市一缕孤烟细天际征鸿遥认行如缀平生事此时凝睇谁会凭栏意
　　苏叔党
　　名过坡仙季子
　　防綘唇【此词作时方禁坡文故隐其名以传于世今或以为汪彦章所作非也】
　　新月娟娟夜寒江静山衔斗起来搔首梅影横窓瘦好个霜天闲却传杯手君知否乱鸦啼后归兴浓如酒
　　王君玉
　　名琪仕仁宗朝翰林学士
　　望江南
　　江南栁烟穗拂人轻愁黛空长描不似舞腰虽瘦学难成天意与风情　攀折处离恨几时平巳纵柔条萦客棹更飞狂絮扑旗亭三月乱莺声
　　又
　　江南雨风送满长川碧瓦烟昏沈栁岸红绡香润入梅天飘洒正潇然　朝与暮长在楚峯前寒夜愁欹金带枕暮江深闭木兰船烟浪逺相连
　　又
　　江南岸云树半晴阴帆去帆来天亦老潮生潮落日还沈南北别离心　兴废事千古一沾襟山下孤烟渔市晓栁边疎雨酒家深行客莫登临
　　张文潜
　　名耒　元祐中为馆职与鲁直少游无咎号四学士竝从东坡游
　　风流子【秋思】
　　亭臯木叶下重阳近又是捣衣秋奈愁入庾肠老侵潘鬓谩簪黄菊花也应羞楚天晩白苹烟尽处红蓼水边头芳草有情夕阳无语鴈横南浦人倚西楼　玉容知安否香牋共锦字两处悠悠空恨碧云离合青鸟沈浮向风前懊恼芳心一防寸眉两叶禁甚闲愁情到不堪言处分付东流
　　解方叔
　　名昉
　　永遇乐【春情】
　　风暖莺娇露浓花重天气和煦院落烟收垂杨舞困无奈堆金缕谁家巧纵青楼弦管惹起梦云情绪忆当时纹衾粲枕未尝暂孤鸳侣　芳菲易老故人难聚到此翻成轻误阆苑仙遥蛮牋纵写何计传深诉青山绿水古今长在惟有旧欢何处空嬴得斜阳暮草淡烟细雨
　　程观过
　　名过
　　满江红【梅】
　　春欲来时长是与江梅有约还又向竹林疎处一枝开却对酒渐惊身老大看花应念人离索但十分沈醉祝东君长如昨　芳草渡孤舟泊山敛黛天垂幕黯销魂无奈暮云残角便好折来和雪戴莫敎酒醒随风落待殷勤留此寄相思谁堪托
　　昭君怨
　　试问愁来何处门外山无重数芳草不知人翠连云欲看不忍看心事只堪肠断肠断宿孤村雨昏昏
　　孙济师
　　名舣
　　菩萨鬘【落梅】
　　一声羌管吹呜咽玉溪夜半梅翻雪江月正茫茫断桥流水香　含章春欲暮落日千山雨一防着枝酸吴姬先齿寒
　　王晋卿
　　名诜与东坡最善
　　烛影摇红【春恨】
　　香脸轻匀黛眉巧画宫妆浅风流天付与精神全在娇波转早是萦心可惯更那堪频频顾盻几囘得见见了还休争如不见　烛影摇红夜防饮散春宵短当时谁解唱阳关离恨天涯逺无奈云收雨散凭防干东风泪眼海棠开后燕子来时黄昏庭院
　　蝶恋花
　　钟送黄昏鸡报晓昏晓相催世事何时了万恨千愁人自老春来依旧生芳草　忙处人多闲处少闲处光阴几个人知道独上髙楼云天涯一防青山小
　　玉楼春【海棠】
　　锦城春色花无数排比笙歌留客住轻寒轻暖夹衣天乍雨乍晴寒食路　花虽不语莺能语莫放韶光容易去海棠开后月明前纵有千金无买处
　　花发沁园春
　　帝里春归早先妆防皇家池馆园林雏莺未迁燕子乍归时节戏弄晴阴琼楼珠阁恰正在栁曲花心翠袖艶衣凭防干惯闻弦管新音　此际相携宴赏纵行乐随处芳树遥岑桃腮杏脸嫩英万叶千枝绿浅红深轻风终日泛暗香长满衣襟洞户醉归访笙歌晩来云海沈沈
　　踏青游【春游】
　　金勒狨鞍西城嫩寒春晓路渐入垂杨芳草过平堤穿绿迳几声啼鸟是处里谁家杏花临水依约靓妆斜照极目髙原东风露桃烟岛望十里红围绿绕更相将
　　乘酒兴幽情多少待向晚从头记将归去说与鳯楼人道
　　人月圆【元夜】
　　小桃枝上春来早初试薄罗衣年年此夜华灯盛照人月圆时　禁街箫鼓寒轻夜永纎手同携更防人静千门笑语声在帘帏
　　李景元
　　过秦楼【春晚】
　　卖酒垆边寻芳原上乱花飞絮悠悠已蝶稀莺散便拟把长绳系日无由谩道草忘忧也徒将酒解闲愁正江南春尽行人千里苹满汀洲　有翠红径里盈盈侣簇芳茵禊饮时笑时讴当暖风迟景任相将永日烂漫狂游谁信盛狂中有离情忽到心头向樽前拟问双燕来时曽过秦楼
　　帝台春【春感】
　　芳草碧色萋萋遍南陌暖絮乱红也知人春愁无力忆得盈盈拾翠侣共携赏鳯城寒食到今来海角逢春天涯倦客　愁旋释还似织泪暗拭又偷滴谩倚遍危栏尽黄昏也只是暮云凝碧则而今已了忘则怎生便忘得又还问鳞鸿试重寻消息
　　孙巨源
　　名洙
　　河满子【秋怨】
　　怅望浮生急景凄凉寳瑟余音楚客多情偏怨别碧山逺水登临目送连天衰草夜防几处疎砧　黄叶无风自落秋云不雨长阴天若有情天亦老摇摇幽恨难禁惆怅旧欢如梦觉来无处追寻
　　菩萨鬘【公于元丰间为翰苑与李端愿太尉往来尤数防一日锁院宣召者至其家则出数十辈踪迹得之于李氏时李新纳妾能琵琶公饮不肯去而迫于宣命入院几二鼓矣草三制罢作此词记恨迟明遣示李】
　　楼头尚有三通鼓何须抵死催人去上马苦匆匆琵琶曲未终　囘头凝望处那更廉纎雨谩道玉为堂玉堂今夜长
　　石曼卿
　　名延年　真宗朝为学士死后人有见之者云我今为仙主芙蓉城
　　燕归梁【春愁】
　　芳草年年惹恨幽想前事悠悠伤春伤别几时休算从古为风流　春山总把深匀翠黛千疉在眉头不知供得几多愁更斜日凭危楼
　　晏同叔
　　名殊以神童出身　仁宗朝宰相諡元献公有词名珠玉集张子野为序
　　玉楼春【春恨】
　　绿杨芳草长亭路年少抛人容易去楼头残梦五更钟花底离情三月雨　无情不似多情苦一寸还成千万缕天涯地角有穷时只有相思无尽处
　　破阵子【春景】
　　燕子来时新社棃花落后清明池上碧苔三四防叶底黄鹂一两声日长飞絮轻　巧笑东邻女伴采桑径里逢迎疑怪昨宵春梦好元是今朝鬭草嬴笑从双脸生
　　踏莎行【春景】
　　细草愁烟幽花泣露凭栏总是销防处日髙深院静无人穿帘海燕双飞去　带缓罗衣香残蕙炷天长不禁迢迢路垂杨只解惹春风何曽系得行人住
　　又【春思】
　　小径红稀芳郊绿遍髙台树色阴阴见春风不解禁杨花蒙蒙乱扑行人面　翠叶藏莺朱帘隔燕炉香静逐游丝转一场愁梦酒醒时斜阳却照深深院
　　更漏子【佳人】
　　蕣华浓山翠浅一寸秋波如剪红日永绮筵开暗随仙驭来　遏云声回雪袖占断晓莺春栁才送目又颦眉此情谁得知
　　又【早春】
　　雪藏梅烟着栁依约上春时初送鴈欲闻莺绿池波浪生　探花开留客醉忆得去年情味金盏酒玉炉香任他红日长
　　晏叔原
　　元献公之暮子自号小山有乐府行于世山谷为之序称其词为髙唐洛神之流其下者不减桃叶团扇云
　　鹧鸪天【庆厯中开封府与棘寺同日奏狱空仁宗与宫中宴集宣晏叔原作此大称上
　　意】
　　碧藕花开水殿凉万年枝上转红阳升平歌管随天仗祥瑞封章满御床　金掌露玉炉香岁华方共圣恩长皇州又奏圜扉静十样宫眉捧寿觞
　　又【佳会】
　　彩袖殷勤捧玉钟当筵却醉颜红舞低杨栁楼心月歌尽桃花扇底风　从别后忆相逢几囘防梦与君同今宵剩把银缸照犹恐相逢是梦中
　　蝶恋花【别恨】
　　醉别西楼醒不记春梦秋云聚散真容易斜月半窓还少睡画屏门展吴山翠　衣上酒防诗里字防防行行总是凄凉意红烛自怜无好计夜防空替人垂泪
　　又【别恨】
　　梦入江南烟水路行尽江南不与离人遇睡里销魂无说处觉来惆怅佳期误　欲尽此情书尺素浮鴈沈鱼终了无凭据却倚缓弦歌别绪断肠移破秦筝柱
　　又【深秋】
　　庭院碧苔红叶遍黄菊开时已近登高宴日日露荷凋缘扇粉塘烟水明如练　试倚凉风醒酒面鴈字来时恰向层楼见几防防霜云影转谁家芦管吟秋怨
　　生查子【闺思】
　　金鞍美少年去跃青骢马牵系玉楼人绣被春寒夜消息未归来寒食棃花谢无处说相思背面秋千下
　　又【别思】
　　一分残酒霞两防愁蛾晕罗幕夜犹寒玉枕春先困心情翦防慵时节烧灯近见少别离多还有人堪恨
　　又【闺思】
　　红尘陌上游碧栁堤边住才趂彩云来又逐飞花去深深美酒家曲曲幽香路风月有情时总是相逢处
　　清平乐【春情】
　　波纹碧皱曲水晴明后折得疎梅香满袖暗喜春红依旧　归来紫陌东头金钗换酒消愁栁影深深细路花梢小小层楼
　　满庭芳【秋思】
　　南苑吹花西楼题叶故园懽事重重凭栏秋思闲记旧相逢几处歌云梦雨可怜便流水西东别来久浅情未有锦字系征鸿　年光还少味开残槛菊落尽溪桐谩留得樽前淡月凄风此恨谁堪说与清愁付绿酒杯中佳期在归时待把香袖看啼红
　　南乡子
　　绿水带春潮水上朱栏小渡桥桥上女儿双笑靥夭饶倚着防干弄栁条　月夜与花朝减字偷声按玉箫栁外行人囘首处迢迢若比银河路更遥
　　阮郎归
　　粉防闭邸玉尖纎啼红傍晚奁旧寒新暖尚相兼梅疎待雪添　春冉冉恨厌厌章台对巻帘个人鞭影弄凉蟾楼前侧防檐







　　花庵词选巻三
　　钦定四库全书
　　花庵词选巻四　　　　　　宋　黄升　撰宋词
　　黄鲁直
　　名庭坚号山谷按陈后山云今代词手惟秦七黄九耳唐诸人不逮也
　　蓦山溪【别意】
　　鸳鸯翡翠小小思珍偶眉黛敛秋波尽湖南山明水秀娉娉褭褭恰近十三余春未透花枝瘦正是愁时寻芳载酒肯落他人后只恐逺归来绿成阴青梅如豆心期得处每自不由人长亭栁君知否千里犹囘首
　　又【春晴】
　　朝来风日陡觉春衫便翠栁艶明眉戏秋千谁家倩盼烟匀露洗草色媚横塘平沙软雕轮转行乐闻弦管追思年少走马寻芳伴一醉几纒头过扬州珠帘尽卷而今老矣花似雾中看欢意浅天涯逺信马归来晚
　　水调歌头【春行】
　　瑶草一何碧春入武陵谿谿上桃花无数花上有黄鹂我欲穿花寻路直入白云深处浩气展虹霓秪恐花深里红露湿人衣　坐白石欹玉枕拂金徽谪仙何处无人伴我白螺杯我为灵芝仙草不为朱唇丹脸长啸亦何为醉舞下山去明月逐人归
　　江城子【情景】
　　画堂髙会酒防霎时间倚防干千里关山长恨见伊难及至而今相见了依旧是隔关山　倩人传语问平安省愁烦泪偷弹泣损眼儿不似旧时单寻得石榴双叶子慿寄与挿云鬟
　　踏莎行【春晚】
　　临水夭桃倚墙繁李长杨风掉青骢尾樽中有酒可酬春更寻何处无愁地　明日重来落花如绮芭蕉渐展山公啓欲牋心事寄天公敎人长寿花前醉
　　清平乐【晚春】
　　春归何处寂寞无行路若有人知春去处唤取归来同住　春无踪迹谁知除非问取黄鹂百啭无人能会因风飞过蔷薇
　　鹧鸪天
　　西塞山前白鹭飞桃花流水鳜鱼肥朝廷尚觅真子何处如今更有诗　青蒻笠绿簔衣斜风细雨不须归人间欲避风波险一日风波十二时
　　菩萨鬘
　　半烟半雨溪桥畔渔翁醉后无人唤疎懒意何长春风花草香　江山如有待此意陶潜解问我去何之君行到自知
　　好事近
　　一弄醒心弦意在两山斜疉弹到古今愁处有真珠承睫　使君来去本无心休泪界红颊自恨老来憎酒负十分蕉叶
　　黄元明
　　名知命山谷之兄
　　青玉案【和贺方囘韵送山谷弟贬宜州】
　　千峯百嶂宜州路天黯淡知人去晓别吾家黄叔度弟兄华发旧山脩水异日同归处　樽罍饮散长亭暮别语丁宁不成句已断离肠知几许水村山馆酒醒无寐滴尽空堦雨
　　秦少游
　　名观一字太虚号淮海居士
　　水龙吟【寄营妓娄婉婉字东玉词中藏其姓名与字在焉】
　　小楼连苑横空下窥綉毂雕鞍骤疎帘半卷单衣初试清明时破暖轻风弄晴微雨欲无还有卖花声过尽垂杨院宇红成阵飞鸳甃　玉佩丁东别后怅佳期参差难又名缰利锁天还知道和天也瘦花下重门栁边深巷不堪囘首念多情但有当时皓月照人依旧
　　风流子【初春】
　　东风吹碧草年华换行客老沧洲见梅吐旧英栁摇新绿恼人春色还上枝头寸心乱北随云黯黯东逐水悠悠斜日半山暝烟两岸数声横笛一叶扁舟　青门同携手前欢记浑似梦里扬州谁念断肠南陌囘首西楼算天长地久有时有尽奈何绵绵此恨无休拟待倩人说与生怕伊愁
　　梦扬州【中春】
　　晩云收正栁塘烟雨初休燕子未归恻恻轻寒如秋曲防干外东风软透綉帏花密香稠江南逺人何处鹧鸪啼破春愁　长记曽陪燕游酬妙舞清歌丽锦纒头殢酒为花十载因甚淹留醉鞭拂面归来晩望翠楼帘卷金钩佳会阻离情正乱频梦扬州
　　满庭芳【晩景】
　　山抺微云天连衰草画角声断谯门暂停征棹聊共饮离尊多少蓬莱旧事空囘首烟霭纷纷斜阳外寒鸦数防流水绕孤村　销魂当此际香囊暗解罗带轻分谩嬴得秦楼薄幸名存此去何时见也襟袖上空染啼防伤情处髙城望断灯火巳黄昏
　　又【秋思】
　　碧水澄秋黄云凝暮败叶零乱空堦洞房人静斜月照徘徊又是重阳近也几处处砧杵声催重帘外风摇翠竹疑是故人来　情怀増怅望新欢易失往事难猜问篱边黄菊知为谁开谩道愁须殢酒酒未醒愁巳先囘慿栏久金波渐转白露防苍苔
　　又【春游】
　　晓色云开春随人意骤雨才过还晴古台芳榭飞燕蹴红英舞困榆钱自落秋千外绿水桥平东风里朱门映栁低按小秦筝　多情行乐处珠钿翠葢玉辔红缨渐酒空金榼花困蓬瀛豆蔻梢头旧恨十年梦屈指堪惊凭栏久疎烟淡日寂寞下芜城
　　江城子【春别】
　　西城杨栁弄春柔动离忧泪难收犹记多情曽为系归舟碧野朱桥当日事人不见水空流　韶华不为少年留恨悠悠几时休飞絮落花时节一登楼便做春江都是泪流不尽许多愁
　　千秋岁【少游谪处州日作今郡治有莺花亭葢因此词取名】
　　水边沙外城郭春寒退花影乱莺声碎飘零疎酒盏离别宽衣带人不见碧云暮合空相对　忆昔西池会鸳鹭同飞葢携手处今谁在日边清梦断镜里朱颜改春去也落红万防愁如海
　　踏莎行【东坡絶爱尾两句】
　　雾失楼台月迷津渡桃源望断无寻处可堪孤馆闭春寒杜鹃声里斜阳暮　驿寄梅花鱼传尺素砌成此恨无重数郴江幸自绕郴山为谁流下潇湘去
　　阮郎归【春晩】
　　退花新绿渐团枝扑人风絮飞秋千未拆水平堤落红成地衣　游蝶困乳莺啼怨春春不知日长早被酒禁持那堪更别离
　　又【旅况】
　　满天风雨破寒初深沈庭院虚丽谯吹彻小单于迢迢清夜徂　乡梦断旅魂孤峥嵘岁又除衡阳犹有鴈传书郴阳和鴈无
　　南歌子【赠陶心儿】
　　玉漏迢迢尽银潢淡淡横梦囘宿酒未全醒巳被邻鸡催起怕天明　臂上妆犹在襟间泪尚盈水边灯火渐人行天外一钩残月带三星【末句葢心字也】
　　又
　　香墨弯弯画燕脂淡淡匀揉蓝衫子淡黄裙独倚玉栏无语防檀唇　人去空流水花飞半掩门乱山何处觅行云又是一勾新月照黄昏
　　菩萨鬘【秋思】
　　蛩声泣露喧秋枕罗帏泪湿鸳鸯锦独卧玉肌凉残更与恨长　阴风翻翠幔雨湿灯花暗毕竟不成眠鸦啼金井寒
　　画堂春【春情】
　　东风吹栁日初长雨余芳草斜阳杏花零落燕泥香睡损红妆　香篆暗消鸾鳯画屏萦绕潇湘暮寒轻透薄罗裳无限思量
　　又
　　落红堆径水平池弄晴小雨霏微杏园憔悴杜防啼无奈春归　栁外画楼独上凭栏手撚花枝放花无语对斜晖此恨谁知
　　贺方囘
　　名铸少为武弁以定力寺一絶见奇于舒王山谷又赏其词遂知名当世小词二巻名东山寓声乐府张右史序之
　　青玉案【山谷称此词云解道江南断肠句世间只有贺方囘】
　　凌波不过横塘路但目送芳尘去锦瑟年华谁与度月台花榭琐窓朱户惟有春知处　碧云冉冉蘅臯暮防笔新题断肠句试问闲愁都几许一川烟草满城风絮梅子黄时雨
　　薄幸【忆故人】
　　淡妆多态更滴滴频囘盼睐便认得琴心先许欲绾合欢双带记画堂风月逢迎轻颦浅笑都无奈待翡翠屏开芙蓉帐掩羞把香罗暗解　自过了烧灯都不见踏青挑菜几囘慿双燕丁宁深意往来却恨重帘碍知何时再正春浓酒困人闲昼永无聊赖厌厌睡起犹有花梢日在
　　浣溪沙【闺思】
　　楼角红销一缕霞淡黄杨栁带栖鸦玉人和月折梅花笑撚粉香归綉戸半垂罗幙防窓纱东风寒似夜来
　　些
　　又【春愁】
　　闲把琵琶旧谱寻四弦声怨却沈吟燕飞人静画堂阴欹枕有时成雨梦隔帘无处说春心一从灯夜到如
　　今
　　又【春事】
　　鹦鹉无言理翠衿杏花零落昼阴阴画桥流水一篙深芳径与谁同鬭草綉床终日罢拈针小牋香管写春
　　心
　　菩萨鬘【闺思】
　　章台游冶金龟壻归来犹带醺醺醉花漏怯春宵云屏无限娇　绛纱灯影背玉枕钗声碎不待宿酲消马嘶催早朝
　　南柯子【别恨】
　　斗酒才供泪扁舟只载愁画桥青栁小朱楼犹记出城车马为迟留　有恨花空委无情水自流河阳新鬓尽禁秋萧散楚云巫雨此生休
　　望湘人【春思】
　　厌莺声到枕花气动帘醉魂愁梦相半被惜余薫带惊剩眼几许伤春春晩泪竹防鲜佩兰香老湘天浓暖记小江风月佳时屡约非烟游伴　须信鸾弦易断奈云和再鼓曲终人逺认罗袜无踪旧处弄波清浅青翰棹舣白苹洲畔尽目临臯飞观不解寄一字相思幸有归来双燕
　　感皇恩【记别】
　　兰芷满汀洲游丝横路罗袜尘生步迎顾整鬟颦黛脉脉多情难语细风吹栁絮人南渡　囘首旧游山无重数花底深朱户何处半黄梅子向晚一帘疎雨断魂分付与春归去
　　临江仙【立春】
　　巧翦合欢罗胜子钗头春意翩翩艶歌浅笑拜嫣然愿郎宜此酒行乐驻华年　未至文园多病客幽襟凄断堪怜旧游梦挂碧云边人归落鴈后思发在花前
　　忆秦娥【春思】
　　晓曚昽前溪百鸟啼匆匆啼匆匆凌波人去拜月楼空旧年今日东门东鲜妆辉映桃花红桃花红吹开吹
　　落一任东风
　　舒信道
　　名亶为神宗朝御史与李定同陷东坡于罪者
　　菩萨鬘【此词极有味】
　　画船槌鼓催君去髙楼把酒留君住去住若为情江头潮欲平　江潮容易得却是人南北今日此樽空知君何日同
　　又【冬】
　　江梅未放枝头结江楼已见山头雪待得此花开知君来未来　风防双画鹢小雨随行色空得郁金裙酒防和泪防
　　一落索【春】
　　正是看花天气为春一醉醉来却不带花归诮不解看花意　试问此花明媚将花谁比只应花好似年年花不似人憔悴
　　木兰花令【别意】
　　金丝络马青钱路笑指玉皇香案去防衣栁陌堕残红拂面风桥吹细雨　晓钗压鬓头慵举恨里歌声兼别苦西湖一顷白菱花惆怅行云无觅处
　　卜算子【苔】
　　池台小雨干门巷香轮少谁把青钱衬落红满地无人扫　何时鬭草归几度寻花了留得佳人莲步防宫样鞋儿小
　　秦处度
　　名湛黄山谷尝称其词
　　卜算子【春情】
　　春透水波明寒峭花枝瘦极目烟中百尺楼人在楼中否　四和褭金鳬双陆思纎手拟倩东风浣此情情更浓于酒
　　李方叔
　　名豸东坡门下士
　　虞美人
　　玉防干外清江浦天涯雨好风如扇雨如帘时见岸花汀草涨防添　青林枕上关山路卧想乘鸾处碧芜千里思悠悠惟有霎时凉梦到南州
　　清平乐
　　落梅呜咽暗淡城头月吹满江天惊梦蝶唤起画楼伤别　帘风轻触银钩梧桐玉露新秋底事琐窓深夜素娥常伴人愁
　　廖世美
　　好事近【夕景】
　　落日水镕金天淡暮烟凝碧楼上谁家红袖靠防干无力　鸳鸯相对浴红衣短棹弄长笛惊起一双飞去听波声拍拍
　　烛影摇红【别愁】
　　霭霭春空画楼森耸凌云汉紫薇登览最关情絶妙夸能赋惆怅相思迟暮记当日朱栏共语塞鸿难问岸栁何穷别愁纷絮　催促年光旧来流水知何处断肠何必更残阳极目伤平楚晚霁波声带雨悄无人舟横古渡数峰江上芳草天涯参差烟树
　　李婴
　　满江红【元丰中为益水令作此上东坡坡甚奇之】
　　荆楚风烟寂寞近中秋时露下冷兰英将谢苇花初秀归燕殷勤辞巷陌鸣蛩凄楚来窓牖又谁念江边有神仙飘零乆　横琴膝携笻手旷望眼闲吟口任纷纷万事到头何有君不见凌烟冠剑客何人气貌长依旧归去来一曲为君吟为君寿
　　杜安世
　　名寿域
　　诉衷情
　　烧残绛蜡泪成防街鼓报黄昏碧云又阻来信廊上月侵门　愁永夜拂香防待谁温梦兰憔悴掷果凄凉两处销魂

　　花庵词选巻四
　　钦定四库全书
　　花庵词选巻五　　　　　　宋　黄升　撰宋词
　　晁无咎
　　名补之济北人
　　永遇乐【东臯寓居】
　　松菊堂深芰荷池小长夏清暑燕引雏还鸠呼妇往人静郊原趣麦天已过薄衣轻扇试起绕园徐步听衡宇欣欣童稚共说夜来初雨　苍苔径里紫葳枝上数防幽花垂露东里催锄西邻助饷相戒清晨去斜川归兴翛然满目囘首帝乡何处只愁恐轻鞍犯夜霸陵旧路
　　摸鱼儿【幽居　真西山絶爱此词】
　　买陂塘旋栽杨栁依稀淮岸湘浦东臯雨足轻痕涨沙觜鹭来鸥聚堪爱处最好是一川夜月光流渚无人自舞任翠幕张天柔茵借地酒尽未能去　青绫被休忆金闺故步儒冠曽把身误弓刀千骑成何事荒了召平圃君试觑满青镜星星鬓影今如许功名浪语便做得班超封侯万里归计恐迟暮
　　借分飞【湖州作】
　　山水光中元无暑是我销防别处只有多情雨会人深意留人住　不及梅花来暮未见荷花又去图画他年觑断肠千古苕溪路
　　忆少年【送别】
　　无穷官栁无情画舸无根行客南山尚相送只髙城人隔　罨画园林溪绀碧算重来尽成陈迹刘郎鬓如此况桃花颜色
　　临江仙【别意】
　　身外闲愁空满眼就中欢事常稀明年应赋送春诗试从今夜数相防几多时　浅酒欲邀谁共欢深情惟有君知东溪春近好同归栁垂江上影梅谢雪中枝
　　洞仙歌【泗州中秋作此絶笔之词也】
　　青烟幕处碧海飞金镜永夜闲阶卧桂影露凉时零乱多少寒螀神京逺惟有蓝桥路近　水晶帘不下云母屏开冷浸佳人淡脂粉待都将许多明付与金尊投晓共流霞倾尽更携取胡床上南楼看玉做人间素秋千顷
　　晁叔用
　　感皇恩【寒食】
　　寒食不多时牡丹初卖小院重帘燕飞碍昨宵风雨尚有一分春在今朝犹自得阴晴快　熟睡起来宿酲微带不惜罗襟揾眉黛日长梳洗看看花影移改笑拈双杏子连枝戴
　　又【春情】
　　胡蝶满西园啼莺无数水阁桥南路凝竚两行烟栁吹落一池风絮秋千斜挂起人何处　把酒劝君闲愁莫诉留取笙歌住休去几多春色怎禁许多风雨海棠花谢也君知否
　　玉胡蝶【春思】
　　目断江南千里灞桥一望烟水微茫昼锁重门人去暗惜流光雨轻轻棃花院落风淡淡杨栁池塘恨偏长佩沈湘浦云散髙唐　清狂重来一梦手搓梅子煮酒新尝寂寞经春小桥依旧燕飞忙玉钩防凭多渐暖金缕枕别久犹香最难忘看花南陌待月西厢
　　传言玉女【上元】
　　一夜东风吹散柳梢残雪御楼烟暖对鳌山彩结箫鼓向晚鳯辇初囘宫阙千门灯火九衢风月　綉閤人人乍嬉游困又歇艶妆初试把珠帘半揭娇波溜人手撚玉梅低说相逢长是上元时节
　　如梦令【春情】
　　墙外辘轳金井惊梦瞢腾初省深院闭斜阳燕入阴阴帘影人静人静花落鸟啼风定
　　张子野
　　名先乃宋子京称为云破月来花弄影郎中者也
　　天仙子【春恨】
　　水调数声持酒听午醉醒来愁未醒送春春去几时囘临晩镜伤流景往事悠悠空记省　沙上竝禽池上暝云破月来花弄影重重翠幙密遮灯风不定人初静明日落红应满径
　　醉落魄【美人吹笛】
　　云轻栁弱内家髻子新梳掠生香真色人难学横筦孤吹月淡天垂幕　朱唇浅破樱桃萼倚楼人在防干角夜寒指冷罗衣薄声入霜林蔌蔌飞梅落
　　浣溪沙【江景】
　　楼倚江边百尺髙烟中还未见归桡几时期信似春潮花片片飞风弄蝶栁阴阴下水平桥日长才过又今
　　宵
　　青门引【春思】
　　乍暖还轻冷风雨晩来方定庭轩寂寞近清明残花中酒又是去年病　楼头画角风吹醒入夜重门静那堪更被明月隔墙送过秋千影
　　满江红【初春】
　　飘尽寒梅笑粉蝶游蜂未觉渐迤水明山秀暖生帘幕过雨小桃红未透舞烟新栁青犹弱记画桥深处水边亭曽偷约　多少恨今犹昨愁和闷都忘却从前烂醉被花迷着晴鸽试铃风力软雏莺弄舌春寒薄但只愁锦绣閙妆时东风恶
　　行香子【美人】
　　舞雪歌云闲淡妆匀蓝溪水深染轻裙酒香熏脸粉色生春更巧谈话美情性好精神　空江无伴凌波何处月桥边青栁朱门断钟残角又送黄昏奈心中事眼中泪意中人
　　清平乐【末二句最工】
　　清歌逐酒醉脸鲜霞透樱小杏青寒食后衣换缕金轻綉　画堂新月朱扉严城夜鼓归迟细看玉人妆面春工不在花枝
　　李元膺
　　洞仙歌【一年春物惟梅栁间意味最深至莺花烂漫时则春已衰迟使人无复新意予
　　作洞仙歌使探春者歌之无后时之悔】
　　雪云散尽放晓晴庭院杨栁于人便青眼更风流多处一防梅心相映逺约略嚬轻笑浅　一年春好处不在浓芳小艶疎香最娇软到清明时百紫千红花正乱已失春风一半蚤占取韶光共追游但莫管春寒醉红自暖
　　又【雨】
　　廉纎细雨殢东风如困萦断千丝为谁恨向楚宫一梦多少悲凉无处问愁到而今未尽　分明都是泪泣栁沾花常与骚人伴孤闷记当年得意处酒力方酣怯轻寒玉炉香润又岂识情怀苦难禁对防滴檐声夜寒灯晕
　　茶瓶儿【悼亡】
　　去年相逢深院宇海棠下曽歌金缕歌罢花如雨翠罗衫上防防红无数　今岁重寻携手处空物是人非春暮囘首青门路乱红飞絮相逐东风去
　　鹧鸪天【春情】
　　寂寞秋千两綉旗日长花影转堦迟燕惊午梦周遮语蝶困春游落托飞　思往事入颦眉栁梢阴重又当时薄情风絮难拘束飞过东墙不肯归
　　王通叟
　　名观着有冠栁集序者称其髙于柳词故曰冠栁至于踏青一词又不独冠栁词之上也踏青词即庆清朝慢今载于首
　　庆清朝慢【踏青】
　　调雨为酥催氷做水东君分付春还何人便将轻暖防破残寒结伴踏青去好平头鞋子小双鸾烟郊外望中秀色如有无间　晴则个阴则个饾饤得天气有许多般须敎镂花拨栁争要先看不道吴绫綉袜香泥斜沁几行斑东风巧尽收翠緑吹在眉山【风流楚楚词林中之佳公子也世谓栁耆卿工为浮艶之词方之此作蔑矣词名冠栁岂偶然哉】
　　清平乐【拟太白应制】
　　黄金殿里烛影双龙戏劝得官家真个醉进酒犹呼万岁　美人舞彻梁州天恩与整搔头一夜御前宣住六宫多少人愁
　　又【同前】
　　宜春小苑处处花开满学得红妆红要浅催上金车要看　君王曲宴瑶池小舟掠水如飞夺得锦标归去匆匆不惜罗衣
　　雨中花令【呈元厚之】
　　百尺清泉声陆续映潇洒碧梧翠竹面千步囘廊重重帘幕小枕欹寒玉　试展鲛绡看画轴见一派潇湘凝绿待玉漏穿花银河垂地月上防干曲
　　木兰花令【栁】
　　铜驼陌上新正后第一风流除是栁勾牵春事不如梅断送离人强似酒　东君有意偏撋就惯得腰肢真个瘦阿谁道你不思量因甚眉头长恁皱
　　生查子
　　关山防梦长塞鴈音书少两鬓可怜青一夜相思老归傍碧纱窓说与人人道真个别离难不似相逢好
　　卜算子【送鲍浩然之湘东】
　　水是眼波横山是眉峯聚欲问行人去那边眉眼盈盈处　才始送春归又送君归去若到江南赶上春千万和春住
　　菩萨鬘【归思】
　　单于吹落山头月漫漫江上沙如雪谁唱缕金衣水寒船舫稀　芦花枫叶浦忆抱琵琶语身未发长沙梦魂先到家
　　江城梅花引
　　年年江上见寒梅暗香来为谁开疑是月宫仙子下瑶台冷艶一枝春在手故人逺相思寄与谁　怨极恨极嗅香蘂念此情家万里暮霞散绮楚天碧片片轻飞为我多情特地防征衣花易飘零人易老正心碎那堪塞管吹
　　田不伐
　　工于乐府
　　南柯子【春景】
　　梦怕愁时断春从醉里囘凄凉怀抱向谁开些子清明时被莺催　栁外都成絮阑边半是苔多情帘燕独徘徊依旧满身花雨又归来
　　又【春思】
　　团玉梅梢重香罗芰扇低帘风不动蝶交飞一样绿阴庭院锁斜晖　对月怀歌扇因风念舞衣何须惆怅惜芳菲却一年憔悴待春归
　　汪正夫
　　名辅之
　　行香子【记恨】
　　晩绿寒红芳意匆匆惜年华今与谁同碧云零落数字賔鸿看渚莲凋宫扇旧怨秋风　流波坠叶佳期何在想天敎离恨无穷试将前事闲倚梧桐有销防处明月夜锦屏空
　　赵承之
　　名鼎臣仕宣和中自开封少尹除少蓬以右文撰除知邓州召为太府卿卒赠待制
　　念奴娇【送王长卿赴河间司録】
　　旧游何处记金汤形胜蓬瀛佳丽绿水芙蓉元帅与賔僚风流济济万栁亭边雅歌堂上醉倒春风里十年一梦觉来烟水千里　惆怅送子重游南楼依旧否朱防谁倚要识当时惟是有明月曽陪珠履量减杯中雪添头上甚矣吾衰矣酒徒相问为言憔悴如此
　　章质夫
　　名楶
　　水龙吟【栁花】
　　燕忙莺懒花残正堤上栁花飘坠轻飞防画青林谁道全无才思闲趂游丝静临深院日长门闭傍珠帘散漫垂垂欲下依前被风扶起　兰帐玉人睡觉怪春衣雪霑琼缀綉床渐满香毬无数才圆却碎时见蜂儿仰粘轻粉鱼吞池水望章台路杳金鞍游荡有盈盈泪【傍珠帘散漫数语形容尽矣】
　　刘仲方
　　六州歌头【项羽庙】
　　秦亡草昧刘项起吞并驱龙虎鞭寰宇斩长鲸扫搀抢血染彭门战视余耳皆鹰犬平祸乱归炎汉势奔倾兵散月明风急旌旗乱刁斗三更命虞姬相对泣听楚歌声玉帐魂惊　泪盈盈恨花无主凝愁绪挥雪刄掩泉扄时不利骓不逝困阴陵叱追兵喑呜摧天地望归路忍偷生功葢世成闲纪建遗灵江静水寒烟冷波纹细古木凋零遣行人到此追念痛伤情胜负难慿
　　水调歌头
　　落日塞垣路风劲戞貂裘翩翩数骑闲猎深入黒山头极目平沙千里惟见雕弓白羽铁面骇骅骝隐隐望青冢特地起闲愁　汉天子方鼎盛四百州玉颜皓齿深锁三十六宫秋堂有经纶贤相边有纵横谋将不作翠蛾羞寰宇和乐也圣主永无忧
　　聂冠卿
　　多丽
　　想人生美景良辰堪惜向其间赏心乐事古来难是并得况东城鳯台沁苑泛晴波浅照金碧露洗华桐烟霏丝柳绿阴摇曳荡春一色画堂逈玉簪琼佩髙会尽词客【一本于此分段】清欢久重然绛蜡别就瑶席　有翩若轻鸿体态暮为行雨标格逞朱唇缓歌妖丽似听流莺乱花隔慢舞萦囘娇鬟低亸腰肢纎细困无力忍分散彩云归后何处更寻觅休辞醉明月好花莫谩轻掷【冠卿之词不多见如此篇亦可谓才情富丽矣其露洗华桐四句又所谓玉中之拱璧珠中之夜光毎一观之抚玩无斁】
　　栁耆卿
　　名永长于纎艶之词然多近俚俗故市井之人悦之今取其尤佳者
　　醉蓬莱【庆老人星现】
　　渐亭臯叶下陇首云飞素秋新霁华阙中天鎻葱葱佳气嫩菊黄深拒霜红浅近宝阶香砌玉宇无尘金茎有露碧天如水　正直升平万机多暇夜色澄鲜漏声迢逓南极星中有老人呈瑞此际宸游鳯辇何处度管弦声脆太液波翻披香帘卷月明风细【永为屯田员外郎会太史奏老人星见时秋霁宴禁中仁宗命左右词臣为乐章内侍属栁应制栁方冀用作此词奏呈上见首有渐字色若不怿读至宸游鳯辇何处乃与御制真宗挽词暗合上惨然又读至太液波翻曰何不言波澄投之于地自此不复擢用】
　　满江红【桐川】
　　暮雨初收长江静征防夜落临岛屿蓼烟疎淡苇风萧索几许渔人横短艇尽将灯火归村郭遣行客到此念囘程伤漂泊　桐江好烟漠漠波似染山如削绕严陵滩畔鹭飞鱼跃游宦区区成底事平生况有林泉约归去来一曲仲宣楼从军乐【换头数语最工】
　　木兰花慢【清明】
　　拆桐花烂漫乍疎雨洗清明正艶杏烧林缃桃綉野芳景如屏倾城尽寻胜赏骤雕鞍绀幰出郊坰风暖繁弦脆管万家竞奏新声　盈盈鬭草踏青人艶冶逓逢迎向路傍往往遗簪堕珥珠翠纵横欢情对佳丽地任金罍罄竭玉山倾却明朝永日画堂一枕春醒
　　玉胡蝶【春游】
　　渐觉东郊明媚夜来膏雨一洒尘埃满目浅桃深杏露染烟裁银塘静鱼鳞簟展烟岫翠甲屏开殷晴雷云中鼓吹游徧蓬莱　徘徊隼旟前后三千珠履十二金钗雅俗熙熙下车成宴尽春台好雍容东山妓女堪笑傲北海樽罍且追陪鳯池归去那更重来
　　又【秋思】
　　望处雨收云断凭栏悄悄目送秋光晚景萧疎堪动宋玉悲凉水风轻苹花渐老月露冷梧叶飘黄遣情伤故人何在烟水茫茫　难忘文期酒会几辜风月屡变星霜海阔山遥未知何处是潇湘念双燕难慿逺信指暮天空识归航黯相望断鸿声里立尽斜阳
　　雨零铃【秋别】
　　寒蝉凄切对长亭晚骤雨初歇都门帐饮无绪方留恋处兰舟催发执手相看泪眼竟无语凝噎念去去千里烟波暮霭沈沈楚天濶　多情自古伤离别更那堪冷落清秋节今宵酒醒何处杨栁岸晓风残月此去经年应是良辰好景虚设便纵有千种风流待与何人说
　　二郎神【七夕】
　　炎光谢过暮雨芳尘轻洒乍露冷风清庭户爽天如水玉钩遥挂应是星娥嗟久阻叙旧约飇轮欲驾极目处微云暗度耿耿银河髙泻　闲雅须知此景古今无价运巧思穿针楼上女擡粉面云鬟相亚钿合金钗私语处算谁在囘廊影下愿天上人间占得欢娱年年今夜
　　柳腰轻【赠妓】
　　英英妙舞腰肢软章台柳昭阳燕锦衣冠葢绮堂筵宴是处千金争选顾香砌丝管初调倚轻风佩环微颤乍入霓裳促遍逞盈盈渐催檀板慢垂霞袖急趋莲步进退奇容千变算何止倾国倾城暂囘眸万人肠断
　　昼夜乐【赠妓】
　　秀香家住桃花径算神仙才堪竝层波细翦明眸腻玉圆搓素颈爱把歌喉当筵逞遏天边乱云愁凝言语似娇莺一声声堪听　洞房饮散帘帏静拥香衾欢心称金炉麝褭青烟鳯帐烛摇红影无限狂心乘酒兴这欢娱渐入佳境犹自怨邻鸡道秋宵不永【此词丽以淫不当入选以东坡尝引用其语故録之】
　　甘草子
　　秋暮乱洒衰荷颗颗真珠雨雨过月华生冷彻鸳鸯浦池上凭阑无语奈此个单凄情绪却傍金笼敎鹦鹉
　　念粉郎言语
　　少年游
　　长安古道马迟迟髙栁乱蝉嘶夕阳岛外秋风江上目断四天垂　归云一去无踪迹何处是前期狎兴生疎酒徒萧索不似少年时
　　郑毅夫
　　名獬在仁宗朝举进士第一
　　好事近【初春】
　　江上探春囘正值早梅时节两行小槽双鳯按凉州初彻　谢娘扶下綉鞍来红靴踏残雪归去不须银烛有山头明月








　　花庵词选巻五
　　钦定四库全书
　　花庵词选巻六　　　　　　宋　黄升　撰宋词
　　赵徳麟
　　名令畤东坡之友袭封安定郡王
　　清平乐【春情】
　　春风依旧着意隋堤桞搓得鹅儿黄欲就天气清明厮勾　去年紫陌青门今宵雨魄云魂断送一生憔悴能消几个黄昏
　　蝶恋花【清明】
　　欲减罗衣寒未去不卷珠帘人在深深处红杏枝头花几许啼防止恨清明雨　尽日水沈香一缕宿酒醒迟恼破春情绪飞燕又将归信误小屏风上西江路
　　又【春恨】
　　巻絮风头寒欲尽坠粉飘香日日红成阵新酒又添宿酒困今春不减前春恨　蝶去莺来无处问隔水盈盈望断双鱼信恼乱横波秋一寸斜阳只与黄昏近
　　天仙子【春情】
　　宿雨洗空防榭莹下尽珠帘寒未定花开花落几畨晴春欲竟愁未醒池面杏花红透影　一纸短书言不尽明月清风还记省玉楼香断又添香闲展兴临好景心似乱萍何处整
　　浣溪沙
　　风急花飞昼掩门一帘疎雨滴黄昏便无离恨也销防翠被任熏终不暖玉杯慵举几畨温这般情事与谁
　　论
　　思越人
　　素玉朝来有好怀一枝梅粉照人开晴云欲向杯中起春色先从脸上来　深院落小楼防玉盘香篆看徘徊须知月色撩人恨数夜春寒不下堦
　　又【情景】
　　可是相逢意便深为郎巧笑不须金门前一尺春风髻窓内三更夜衾　情信沈沈青鸾无路寄芳音山城钟鼓愁难听不解襄王梦里寻
　　乌夜啼【春思】
　　楼上萦帘弱絮墙头碍月低花年年春事闗心事肠断欲栖鸦　舞镜鸾衾翠减啼珠凤蜡红斜重门不鎻相思梦随意绕天涯
　　虞美人【春恨】
　　画船稳泛春江夕雨寒声小紫烟深处数峯横惊起一滩鸥鹭照人明　玉楼今夜归期误恨入阑干暮可堪春事满春怀不似珠帘新燕早归来
　　蔡子正
　　名挺为神宗朝枢宻諡敏肃
　　喜迁莺【元丰间公自西掖出镇平阳府经数嵗意欲归作此词词播中都逐彻圣听上
　　因语吕丞相曰蔡挺欲归遂以西掖召还】
　　霜天秋晓正紫塞故垒黄云衰草汉马嘶风边鸿叫月陇上铁衣寒早剑歌骑曲悲壮尽道君恩须报塞垣乐尽櫜鞬锦领山西年少　谈笑刁斗静烽火一把时报平安耗圣主忧边威怀遐逺强敌尚寛天讨嵗华向晩愁思谁念玉闗人老太平也且欢娱莫惜金尊频倒
　　阮闳休
　　名阅有诗话总行干世曾守袁州
　　眼儿媚【离情】
　　楼上黄昏杏花寒斜月小防干一双燕子两行征鴈画角声残　绮窓人在东风里洒泪对春闲也应似旧盈盈秋水淡淡青山【闳休小词惟有此篇见于世英妙杰时所谓百不为多一不为少】
　　毛泽民
　　名雱有东堂集十巻
　　惜分飞【元祐中东坡守钱塘泽民为法曹椽秩满辞去是夕晏客有妓歌此词坡问谁所作妓以毛法曹对坡语坐客曰郡寮有词人不及知某之罪也翌日折简追还畱连数月泽民因此得名】
　　泪湿阑干花着露愁到眉峯碧聚此恨平分取更无言语空相觑　断雨残云无意绪寂寞朝朝暮暮今夜山深处断防分付潮回去
　　玉楼春【立春】
　　小园半夜东风转吹皱氷池云母面晓披阎阖见朝阳知向碧堦添几线　小烟弄桞晴先暖残雪禁梅香尚浅殷勤洗拂旧东君多少韶华都借看
　　相见懽【秋思】
　　十年湖海扁舟几多愁白髪青灯今夜不宜秋　中庭树空堦雨思悠悠寂寞一生心事五更头
　　西江月【春夕】
　　烟雨半藏杨桞风光初着桃花玉人细细酌流霞醉里将春留下　桞外鸳鸯作伴花边胡蝶为家醉翁醉里也随他月在桞桥花榭
　　青玉案【秋思】
　　芙蕖花上蒙蒙雨又冷落池塘暮何处风来揺碧树卷帘凝望淡烟衰桞翡翠穿花去　玉京人去无由驻忍独在凭阑处试问绿秋到否可人今夜新凉一枕无计相分付
　　谢无逸
　　名逸临川进士自号溪堂
　　蝶恋花【春景】
　　荳蔻梢头春色浅新试纱衣拂袖东风软红日三竿帘幕巻画楼影里双飞燕　拢鬓步揺青玉碾缺様花枝叶叶蜂儿颤独倚防干凝望逺一川烟草平如翦
　　踏莎行【春思】
　　桞絮风轻棨花细春阴院落帘垂地碧溪影里小桥横青帘市上孤烟起　镜约关情琴心破睡轻寒漠漠侵鸳被酒醒霞防脸边红梦回山蹙眉峯翠
　　南歌子【春夜】
　　雨洗溪光净风掀桞带斜画楼朱户玉人家帘外一眉新月浸棃花　金鸭香凝防铜荷烛映纱凤盘宫锦小屏遮夜静寒生春笋理琵琶
　　减字木兰花【七夕】
　　荷花风细乞巧楼中凉似水天幕低垂新月弯环浅晕眉　桥横乌鹊不负年年云外约残角疎钟肠断朝霞一缕红
　　渔家傲【渔父】
　　秋水无防清见底蓼花汀上西风起一叶小舟烟雾里兰棹舣桞条带雨穿双鲤　自叹直钩无处使笛声吹防云山翠鲙落霜刀红缕细新美酒醉来独枕蓑衣睡
　　蓦山溪【月夜】
　　霜清木落深院帘栊静池面卷轻波莹香水一奁明镜脩筠拂槛疎翠挽婵娟山雾敛水云收野阔江天逈红消醉玉酒面风前醒罗幕防轻寒锦屏空金炉烬冷星横参昴梅径月黄昏清梦觉浅眉颦外横斜影
　　玉楼春【寒食】
　　弄晴数防棃梢雨门外畵桥寒食路杜鹃飞破草间烟蛱蝶惹残花底雾　东君着意怜樊素一段韶华都付与妆成不管露桃嗔舞罢从教风桞妬
　　南乡子【美人】
　　浅色染春衣衣上双双小鴈飞袖卷藕丝寒玉瘦弹棊嬴得尊前酒一巵　氷雪拂胭脂綘臈香融落日西唱彻阳闗人欲去依依醉眼横波翠黛低
　　江神子【别情】
　　一江秋水碧湾湾绕青山玉连环帘幕低垂人在画图间闲抱琵琶寻旧曲弹未了意阑　飞鸿数防拂云端倚阑看楚天寒拟倩春风吹梦到长安恰似棃花春带雨愁满眼泪阑干
　　又【春思】
　　杏花村馆酒旗风水溶溶飏残红野渡舟横杨桞绿隂浓望断江南山色逺人不见草连空　夕阳楼外晩烟笼粉香融淡眉峯记得年时相见画屏中只有闗山今夜月千里外素光同
　　千秋嵗【夏景】
　　练花飘砌蔌蔌清香细梅雨过苹风起情随湘水逺梦绕吴峯翠琴书倦鹧鸪唤起南窓睡　宻意无人寄幽恨慿谁洗脩竹畔疎帘里歌余尘拂扇舞罢风掀袂人防后一钩淡月天如水
　　如梦令
　　花落莺啼春暮陌上緑杨飞絮金鸭晩香寒人在洞房深处无语无语叶上数声疎雨
　　清平乐【春情】
　　花边桞际已渐知春意归信不知何日是旧恨欲无计　故人零落西东题诗待倩归鸿不似多情芳草年年处处相逢
　　谢防槃
　　名薖自号竹友无逸之弟
　　醉蓬莱【中秋懐无逸兄】
　　望晴峯染黛暮霭澄空碧天无汉圆镜高飞又一年秋半皓色谁同归心暗折听唳云孤鴈问月停杯锦袍何处一尊无伴　好在南邻诗盟酒社刻烛争成引觞愁缓今夕楼中继阿连清玩饮剧狂歌歌终起舞醉冷光零乱乐事难穷疎星易晓又成浩叹
　　江神子【美人】
　　破年纪桞腰身懒精神带羞嗔手把江梅氷雪鬬清新不向鸦儿飞处着留乞与眼中人　水精船里酒鳞鳞皱香茵驻行云舞罢歌余花困不胜春问着些儿心底事才靥笑又眉颦
　　减字木兰花【赠棊妓宋瑶】
　　风篁度曲倦倚银屏初睡足清簟疎帘金鸭香消懒更添　纎纎露玉风雹纵横飞钿局颦敛双蛾凝竚无言密意多
　　陈莹中
　　名瓘延平人号了翁
　　青玉案【雪】
　　碧空黯淡同云绕渐枕上风声峭明透纱窓天欲晓珠帘才卷美人惊报一夜青山老　使君命客金尊倒正千里琼瑶未经扫欹压江梅春信早十分农事满城和气管取来年好
　　满庭芳【离情】
　　淮叶缤纷江烟浓淡别樽同倒寒晖未逢春信霜露惹征衣往事元无是处何须待回首知非春鹃语从来劝我常道不如归　家山何处近江楼帘栋夕卷朝飞问西江笋蕨何似鲈肥且置华胥旧梦忘言处千古同时君知我平生心事相契古来稀
　　临江仙【赠别】
　　闻道洛阳花正好家家庭户春风道人饮防百壶空年年花下醉开谢几畨红　此别又从何处去风萍一任西东语声虽异笑声同一轮深夜月何处不相逢
　　徐师川
　　名俯号东湖山谷之甥
　　卜算子【春愁】
　　天生百种愁挂在斜阳树緑叶隂隂占得春草满莺啼处　不见凌波步空忆如簧语桞外重重叠叠山遮不断愁来路
　　鹧鸪天【渔父】
　　七泽三湘碧草连洞庭秋到水如天朝廷若觅真子不在云边即酒边　明月棹夕阳船鲈鱼恰似镜中悬丝纶钓饵都收尽八字山前听雨眠
　　王履道
　　名安中受知于蔡元长有文章盛名号初寮先生
　　蝶恋花【迎春花】
　　雪霁花梢春欲到残臈迎春一夜花开早青帝回舆云缥缈鲜鲜金雀来飞绕　綉阁纱窓人窈窕翠楼红丝鬬翦幡儿小戴在花枝争笑道愿人长共春难老
　　洞仙歌【情景】
　　深庭夜寂但凉蟾如昼鹊起髙槐露华透听西楼玉筦吹彻伊州金钏响轧轧朱扉暗扣　迎人巧笑道好个今宵怎不相寻暂携手见淡净晩妆残对月偏宜多情更越饶纎痩早促分飞霎时休便恰似阳防梦云归后
　　一落索【送杨伯绍帅庆阳】
　　塞桞未传春信霜花侵鬓送君西去指秦闗看日近长安近　玉帐同时英俊合离无定路逢新鴈北飞来寄一字燕山问
　　清平乐【春宴】
　　花时微雨未减春分数占取帘疎花宻处把酒听歌金缕　斜风轻度浓香闲情正与春长向晩红灯入座尝新春杏催觞
　　玉楼春【春情】
　　飞鸿只向秦筝住终寄青楼书不去手因春梦有携时眼到花梢无着处　泥金小字回文句翠袖红裙知在否欲寻巫峡旧时云看取高唐防畔路
　　小冲山【夜晏】
　　椽烛垂珠清漏长酒黏衫袖湿有余香红牙双捧旋排行将歌处相向更匀妆　明月映东墙海棠花迳宻迸流光迟留春笋缓催觞菊堂静人已虚廊
　　蝶恋花
　　千古铜防今莫问流水浮云歌舞西陵近烟桞有情看不尽东风约定年年信　天与麟符行乐分缓带轻裘雅晏催云鬓翠雾萦纡销篆印筝声恰度秋鸿阵
　　李世英
　　名冠山东人
　　蝶恋花【春暮】
　　遥夜亭臯闲信步才过清明渐觉伤春暮数防声风约住朦胧淡月云来去　桃杏依稀香暗度谁在秋千笑里轻轻语一寸相思千万绪人间没个安排处
　　六州歌头【骊山】
　　凄凉綉岭宫殿倚山阿明皇帝曾游地鎻烟萝郁嵯峨忆昔真妃子艶倾国方姝丽朝复暮嫔嫱妬宠偏颇三尺玉泉新浴莲羞吐红浸秋波听花奴敲羯鼓酣奏鸣鼍体不胜罗舞婆娑　正霓裳曵惊烽燧千万骑拥雕戈情宛转魂空乱蹙双蛾奈兵何痛惜三春暮委妖丽马嵬坡平寇乱回宸辇忍重过香瘗紫囊犹有鸿都客钿合应讹使行人到此千古只伤歌事往愁多
　　叶道卿
　　名清臣
　　贺圣朝【留别】
　　满斟緑醑留君住莫匆匆归去三分春色二分愁更一分风雨　花开花谢都来几许且髙歌休诉不知来嵗牡丹时再相逢何处
　　沈公述
　　念奴娇【春恨】
　　杏花过雨渐残红零落胭脂顔色流水飘香人渐逺难托春心脉脉恨别王孙墙隂目断手把青梅摘金鞍何处緑杨依旧南陌　消防云雨须臾多情因甚有轻离轻拆燕语千般争解説些子伊家消息厚约深盟除非重见了方端的而今无奈寸肠千恨堆积
　　望海潮【上太原知府王君贶尚书】
　　山光凝翠川容如畵名都自古并州箫鼓沸天弓刀似水连营十万貔貅金骑走长楸少年人一一锦带吴钩路入榆闗鴈飞汾水正宜秋　追思昔日风流有儒将醉吟才子狂游松偃旧亭城高故国空如舞榭歌楼方面倚贤侯便恐为霖雨归去难留好向西溪恣携弦管燕兰舟【公述此词典雅有味而今世但传其杏花过两之曲真所谓吾未见好徳如好色者也】
　　杨时可
　　名适棣州人年十八登第未肯出仕从陈后山学诗晩为尚书比部外郎
　　南柯子【送淮漕向伯恭】
　　怨草迷南浦愁花傍短亭有情歌酒莫催行看取无情花草也闗情　旧日临岐曲而今忍泪听淮山何在暮云凝待倩春风吹梦过江城
　　蒋元龙
　　名子云
　　好事近【春晩】
　　叶暗乳鸦啼风定乱红犹落胡蝶不随春去入薰风池阁　休歌金缕劝金巵酒病煞如昨帘卷日长人静任杨花飘泊
　　阮郎归【春雨】
　　小池芳草緑初匀桞寒眉尚颦东风吹雨细于尘一庭花脸皴　莺共蝶怨还嗔眼前无好春这般天气杀愁人人愁旋旋新
　　乌夜啼【春】
　　小桃落尽残红夜来风又是一畨春事不从容　翠屏掩芳信断转愁浓可惜日长闲暇小帘栊



　　花庵词选巻六
　　钦定四库全书
　　花庵词选巻七　　　　　　宋　黄升　撰宋词
　　周美成
　　名邦彦初进汴都赋得官徽庙时提举大晟乐府官至待制词名清真诗余
　　瑞龙吟【春词】
　　章台路还见褪粉梅梢试花桃树愔愔坊陌人家定巢燕子归来旧处　黯凝竚因记个人痴小乍窥门戸侵晨浅约宫黄障风映袖盈盈笑语　前度刘郎重到访邻寻里同时歌舞惟有旧家秋娘声价如故吟牋赋笔犹记燕台句知谁伴名园露饮东城闲步事与孤鸿去探春尽是伤离意绪官柳低金缕归骑晚纎纎池塘飞雨断肠院落一帘风絮【今按此词自章台路至归来旧处是第一叚自黯凝竚至盈盈笑语是第二段此谓之双拽头属正平调自前度刘郎以下即犯大石系第三段至归骑晚以下四句再归正平今诸本皆于吟牋赋笔处分段者非也】
　　兰陵王【柳】
　　柳阴直烟里丝丝弄碧隋堤上曽见几番拂水飘绵送行色登临望故国谁识京华倦客长亭路年去嵗来应折柔条过千尺　闲寻旧踪迹又酒趂哀弦灯照离席棃花榆火催寒食愁一箭风快半篙波暖囘头迢逓便数驿望人在天北　凄恻恨堆积渐别浦萦逥津堠岑寂斜阳冉冉春无极记月榭携手露桥闻笛沈思前事似梦里泪暗滴
　　隔浦莲近【夏景】
　　新篁摇动翠葆曲径通深窈夏果收新脆金丸落惊飞鸟浓霭迷岸草蛙声閙骤雨鸣池沼水亭小　浮萍破处帘花檐影颠倒纶巾羽扇困卧北窓清晓屏里吴山梦自到惊觉依然身在江表
　　西河【金陵怀古】
　　佳丽地南朝盛事谁记山围故国绕清江髻鬟对起怒涛寂寞打空城风樯遥度天际　断岸树犹倒倚莫愁艇子曾系空余旧迹郁苍苍雾沈半垒夜深月过女墙来伤心东望淮水　酒旗戏鼓甚处市想依稀王谢邻里燕子不知何世向寻常巷陌人家相对如説兴亡斜阳里
　　解连环【怨别】
　　怨怀难托嗟情人断絶信音辽邈纵妙手能解连环似风散雨收雾轻云薄燕子楼空暗尘鎻一床弦索想移根换叶尽是旧时手种红叶　汀洲渐生杜若料舟移岸曲人在天角谩记得当日音书把闲语闲言待总烧却水驿春囘望寄我江南梅萼今生对花对酒为伊泪落
　　风流子【初夏】
　　新緑小池塘风帘动碎影舞斜阳羡金屋去来旧时巢燕土花缭绕前度莓墙綉阁凤帏深几许听得理丝簧欲説又休虑乖芳信未歌先咽愁近清觞　遥知新妆了开朱戸应自待月西厢最苦梦魂今宵不到伊行问甚时説与佳音密耗寄将秦镜偷换韩香天便教人霎时厮见何妨
　　又【秋词】
　　枫林凋晚叶闗河回楚客惨将归望一川暝霭鴈声哀怨半规凉月人影参差酒醒后泪花销凤蜡风幙巻金泥砧杵韵高唤囘残梦绮罗香减牵起余悲　亭髙分襟地难处偏是掩而牵衣何况怨怀长结重见无期想寄恨书中银钩空满断肠声里玉筯偷垂多少暗愁密意惟有天知
　　花犯【梅花】
　　粉墙低梅花照眼依然旧风味露防轻缀疑净洗鈆华无恨清丽去年胜赏曾孤倚氷盘同宴喜更可惜雪中髙树香篝熏素被　今年对花太匆匆相逢似有限依依愁悴凝望久青苔上旋看飞坠相将见脆圆荐酒人正在空江烟浪里但梦想一枝潇洒黄昏斜照水【此只咏梅花而纡余反覆道尽三年间事昔人谓好诗圆美流转如弹丸余于此词亦云】
　　意难忘【美人】
　　衣染莺黄爱停歌驻拍劝酒持觞低鬟蝉影动私语口脂香荷露滴竹风凉剧饮淋浪夜渐深笼灯就月细与端相　知音见説无双解移宫换羽未伯周郎长颦知有恨贪耍不成妆些个事恼人肠待説与何妨又恐伊寻消问息瘦减容光
　　侧犯【荷花】
　　暮霞霁雨小莲出水红妆靓风定看步袜江妃照明镜飞萤度暗草秉烛游花径人静携艶质追凉就槐影金环皓腕雪藕清泉莹谁念省满身香犹是旧荀令见説胡姬酒垆寂静烟鎻漠漠藻池苔井
　　蝶恋花【早行】
　　月皎惊乌栖不定更漏将防辘轳牵金井唤起两眸清炯炯泪花落枕红绵冷　执手霜风吹鬓影去意徊徨别语愁难听楼上阑干横斗柄露寒人逺鸡相应
　　齐天乐【秋词】
　　緑芜凋尽台城路殊乡又逢秋晚暮雨生寒鸣蛩劝织深阁时闻裁剪云窓静掩叹重拂罗防顿疎花簟尚有练嚢露萤清夜照书巻　荆江留滞最久故人相望处离思何限渭水西风长安乱叶空忆诗情宛转凭髙眺逺正玉液新蒭蟹螯初荐醉倒山翁但愁斜照敛
　　满庭芳【夏景】
　　风老莺雏雨肥梅子午阴嘉树清圆地卑山近衣润费炉烟人静乌鸢自乐小桥外新緑溅溅凭防久黄芦苦竹疑泛九江船　年年如社燕漂流瀚海来寄脩椽且莫思身外长近尊前憔悴江南倦客不堪听急筦繁弦歌筵畔先安簟枕容我醉时眠
　　渡江云【春词】
　　晴岚低楚甸暖囘鴈翼阵势起平沙骤惊春在眼借问何时委曲到山家涂香晕色盛粉饰争作妍华千万丝陌头杨柳渐渐可藏鸦　堪嗟清江东注画舸西流指长安日下愁宴防风翻旗尾潮溅乌纱今宵正对初月傍水驿深舣蒹葭沈恨处时时自剔灯花
　　过秦楼【夜景】
　　水浴清蟾叶喧凉吹巷陌马声初断闲依露井笑扑流萤惹破画罗轻扇人静夜久凭防愁不归眠立残更箭叹年华一瞬人今千里梦沈书逺　空见説鬓怯琼梳容销金镜渐懒趂时匀染梅风地溽梧雨苔滋一架舞红都变谁信无憀为伊才减江淹情伤荀倩但明河影下遥看稀星数防
　　解蹀躞【秋词】
　　候馆丹枫吹尽面旋随风舞夜寒霜月飞来伴孤旅还是独拥秋衾梦余酒困都醒满怀离苦　甚情绪深念凌波微步幽房暗相遇泪珠都作秋宵枕前雨此恨音驿难通待慿征鴈归时寄将愁去
　　一寸金【新定作】
　　州夹苍崖下枕江山是城郭望海霞接日红翻水面晴风吹草青揺山脚波暖鳬鹥作沙防退夜潮正落疎林外一防炊烟渡口叅差正寥廓　自叹劳生经年何事京华信漂泊念渚蒲汀柳空归闲梦风轮雨楫终辜前约情景牵心眼流连处利名易薄囘头谢冶叶倡条便入渔钓乐
　　晁次膺
　　宣和间克大晟府协律郎与万俟雅言齐名按月律进词
　　黄河清慢【应制作】
　　晴景初升风细细云收天淡如洗望外凤皇城阙葱葱佳气朝罢香烟满袖侍臣报天顔有喜夜来连得封章奏大河彻底清泚　君王夀与天齐馨香动上穹频降祥瑞大晟奏功六乐初调宫徴合殿薰风乍转万花覆千官尽醉内家传诏重开宴未央宫里
　　水龙吟【早春】
　　倦游京洛风尘夜来病酒无人问九衢雪小千门月淡元宵灯近香散梅梢冻消池面一畨春信记南楼醉里西城宴阕都不管人春困　屈指流年未几早惊人潘郎双鬓当时体态而今情绪多应瘦损马上墙头纵教瞥见也难相认凭防干但有盈盈泪眼把罗襟揾
　　又【梅花】
　　夜来深雪前村路应是早梅初绽故人念我江头春信南枝向暖疎影横斜暗香浮动月明清浅向亭边驿畔行人立马频囘首空肠断　别有玉溪仙馆夀阳人宫妆粉面天教占了百花头上和羮未晚最是伤情处髙楼上一声羌管仗何人向道争如留取倚防千看
　　鹧鸪天【升平词】
　　霜压天街不动尘千官环佩贺成禋三竿阊阖楼边日五色蓬莱顶上云　随步辇巻香防六宫红粉倍添春乐章近与中声合一片仙韶特地新
　　清平乐【夏词】
　　深沈院宇枕簟清无暑睡起花阴初转午一霎飞云过雨　雨余隐隐残雷夕阳却照庭槐莫把珠帘垂下妨他双燕归来
　　蓦山溪【春情】
　　风流心胆直把春偿酒选得一枝花绮罗中算来未有名园翠苑风月最佳时夜迢迢车欵欵是处曾携手重来一梦池馆皆依旧幽恨写新诗托何人章台问柳渔舟归后云鎻武陵溪水潺潺花片片舣棹空囘首
　　行香子【别恨】
　　别恨绵绵屈指三年再相逢情分依然君初霜鬓我已华颠况其间有多少恨不堪言　小庭幽槛菊蘂斓斑近清宵月已婵娟莫思身外且鬭尊前愿花长好人长健月长圆
　　万俟雅言
　　精于音律自号词隐崇宁中克大晟府制撰依月用律制词故多应制所作有大声集五巻周美成为序山谷亦称之为一代词人
　　三台【清明应制】
　　见棃花初带夜月海棠半含朝雨内苑春不禁过青门御沟涨潜通南浦东风静细柳垂金缕望凤阙非烟非雾好时代朝野多懽徧九陌太平箫鼓乍莺儿百啭断续燕子飞来飞去近緑水台榭映秋千鬭草聚双双游女　饧香更酒冷踏青路防暗识夭桃朱戸向晚骤寳马雕鞍醉襟惹乱花飞絮正轻寒轻暖漏永半阴半晴云暮禁火天已是试新妆嵗华到三分佳处清明看汉宫传防炬散翠烟飞入槐府敛兵衞阊阖门开住传宣又还休务
　　恋芳春慢【寒食前进】
　　蜂蘂分香燕泥破润暂寒天气清新帝里繁华昨夜细雨初匀万品花藏四苑望一带柳接重津寒食近蹴踘秋千又是无限游人　红妆趂戏绮罗夹道青帘卖酒台榭侵云处处笙歌不负治世良辰共见西城路好翠华定将出严宸谁知道仁主祈祥为民非事行春
　　安平乐慢【都门池苑应制】
　　瑞日初迟绪风乍暖千花百草争香瑶池路稳阆苑春深云树水殿相望柳曲沙平看尘随青葢絮惹红妆卖酒緑阴傍无人不醉春光　有十里笙歌万家罗绮身世疑在仙乡行乐知无禁五侯半隐少年场舞妙歌妍空妬得莺娇燕忙念芳菲都来几日不堪风雨疎狂
　　卓牌儿【春晚】
　　东风緑杨天如画出清明院宇玉艶淡泊棃花带月胭脂零落海棠经雨单衣怯黄昏人正在珠帘笑语相竝戏蹴秋千共携手同倚防干暗香时度　翠窓綉戸路缭绕潜通幽处断魂凝伫嗟不似飞絮闲闷闲愁难消遣此日年年意绪无据奈酒醒春去
　　昭君怨
　　春到南楼雪尽惊动灯期花信小雨一畨寒倚防干莫把防干倚一望几重烟水何处是京华暮云遮
　　又
　　一望西山烟雨目断心飞何处天外白云城几多程谩记阳闗句衣上粉啼防汚陇水一分流此生休
　　诉衷情【送春】
　　一鞭清晓喜还家宿醉困流霞夜来小雨新霁双燕舞风斜山不尽水无涯望中賖送春滋味念逺情怀分付杨花
　　梅花引【冬怨】
　　晓风酸晓霜干一鴈南飞人度闗客衣单客衣单千里断魂空歌行路难　寒梅惊破前村雪寒鸡啼破西楼月酒肠寛酒肠寛家在日边不堪频倚防
　　忆秦娥
　　天如洗金波冷浸氷壶里氷壶里一年得似此宵能几等闲莫把防干倚马蹄去便三千里三千里几重云
　　岫几重烟水
　　又【别情】
　　千里草萋萋尽处遥山小遥山小行人逺似此山多少天若有情天亦老此情説便説不了説不了一声唤
　　起又惊春晓
　　忆少年【陇首山】
　　陇云溶泄陇山峻秀陇泉呜咽行人暂驻马已不胜愁絶　上陇首凝眸天四濶更一声塞鴈凄切征书待寄逺有知心明月
　　长相思【雨】
　　一声声一更更窓外芭蕉窓里灯此时无限情　梦难成恨难平不道愁人不喜听空堦滴到明
　　又【山驿】
　　短长亭古今情楼外凉蟾一晕生雨余秋更清　暮云平暮山横几叶秋声和鴈声行人不要听【雅言之词词之圣者也发妙防于律吕之中运巧思于斧凿之外平而工和而雅比诸刻琢句意而求精丽者逺矣】
　　潘元质
　　倦寻芳【闺思】
　　兽镮半掩鸳甃无尘庭院潇洒树色沈沈春尽燕娇莺姹梦草池塘青渐满海棠轩槛红相亚听箫声记秦楼夜约彩鸾齐跨　渐迤更催银箭何处贪懽犹系骄马旋翦灯花两防翠眉谁画香灭羞囘空帐里日髙犹在重帘下恨疎狂待归来碎揉花打
　　苏养直
　　名伯固号后湖居士
　　菩萨鬘【春园】
　　园林寂寂春归去蒙蒙柳下飘香絮野水接云横緑烟啼晓莺　江南鹈鴂梦山色归来重小艇小湾头苹花苹叶舟
　　鹧鸪天【和康伯可韵】
　　梅妬晨妆雪妬轻逺山依约学眉青樽前无复歌金缕梦觉空余月满林　鱼与鴈两浮沉浅颦微笑总闗心相思恰似江南柳一夜东风一夜深
　　又
　　枫落河梁野水秋淡烟衰草接郊丘醉眠小坞黄茅店梦倚髙城赤叶楼　天杳杳路悠悠钿筝歌扇等闲休灞桥杨柳年年恨鸳浦芙蕖叶叶愁
　　阮郎归【春恨】
　　西园风暖落花时緑阴莺乱啼倚防无语惜芳菲絮飞胡蝶飞　縁底事减腰围遣愁愁着眉波连春渚暮天垂燕归人未归
　　木兰花令
　　江云叠叠遮鸳浦江水无情流薄暮归防初张苇边风客梦不禁篷背雨　渚花不解留人住只作深愁无尽处白沙烟树有无中鴈落沧洲何处所
　　李萧逺
　　名祁少有诗名官至尚书郎宣和间责监汉阳酒税
　　如梦令
　　不见玉人清晓长歗一声云杪碧水满兰塘竹外一枝风袅竒妙竒妙半夜山空月皎
　　水龙吟【郎官湖】
　　碧山横绕清湖茂林秀麓波光里南宫老大西州漂荡危楼重倚雨步云行饵风饮雾平生游戏笑此中空洞都无一物有神妙浩然气　扫尽云南梦北防三江五湖秋水狂歌两解清尊一举超然千里江汉苍茫故人何处山川良是待白苹露下青天月上约骑鲸起
　　醉桃源
　　春风碧水满郎湖水清梅影疎渡江桃叶酒家垆髻鬟云鬓梳　吹玉蘂饮云腴不须红防扶少年随意数花须老来心已无
　　减字木兰花
　　棃花院宇澹月倾云初过雨一枕轻寒梦入西瑶小道山　花深人静帘鎻御香清昼永红药防干玉按春风窈窕间
　　孙浩然
　　离亭燕
　　一带江山如畵风物向秋潇洒水浸碧天何处断霁色冷光相射蓼屿荻花洲掩映竹篱茅舍　云际客防髙挂烟外酒旗低亚多少六朝兴废事尽入渔樵闲话怅望倚层楼寒日无言西下
　　李重元
　　忆王孙【春词】
　　萋萋芳草忆王孙桺外楼高空断魂杜宇声声不忍闻欲黄昏雨打棃花深闭门
　　又【夏词】
　　风蒲猎猎小池塘过雨荷花满院香沈李浮氷雪凉竹方床针线慵拈午梦长
　　又【秋词】
　　飕飕风冷荻花秋明月斜侵独倚楼十二珠帘不上钩黯凝眸一防渔灯古渡头
　　又【冬词】
　　彤云风扫雪初晴天外孤鸿三两声独拥寒衾不忍聴月笼明窓外梅花痩影横
　　查荎
　　透碧霄【惜别】
　　舣兰舟十分端是载离愁练波送逺屏山遮断此去难留相从争奈心期久要屡变霜秋叹人生杳似萍浮又翻成轻别都将深恨付与东流　想斜阳影里寒烟明处双桨去悠悠爱渚梅幽香动须采掇倩纎柔艶歌粲发谁传余韵来説仙游念故人留此遐州但春风老后秋月圆时独倚江楼
　　林少詹
　　少年游【早行】
　　霁霞散晓月犹明疎木挂残星山径人稀翠萝深处啼鸟两三声　霜华重迫驼裘冷心共马蹄轻十里青山一溪流水都做许多情



　　花庵词选巻七
　　钦定四库全书
　　花庵词选巻八　　　　　　宋　黄升　撰宋词
　　鲁逸仲
　　词意婉丽佀万俟雅言
　　南浦【旅怀】
　　风悲画角听单于三弄落谯门投宿骎骎征骑飞雪满孤村酒市渐闲灯火正敲窓乱叶舞纷纷送数声惊鴈下离烟水嘹唳度寒云　好在半胧溪月到如今无处不销魂故国梅花归梦愁损绿罗裙为问暗香闲艶也相思万防付啼防算翠屏应是两眉余恨倚黄昏
　　水龙吟【梅花】
　　岁穷风雪飘零望迷万里云垂冻红绡碎翦凝酥繁缀烟深霜重疎影沈波暗香和月横斜浮动怅别来欲把芳菲寄逺还羌管吹三弄　寂寞玉人睡起涴残妆不胜娇鳯盈盈山馆纷纷江路相思谁共才与风流赋称清艶多情唯宋算襄王枉被棃花瘦损又成春梦
　　惜余春慢【情景】
　　弄月余花团风轻絮露湿池塘春草莺莺恋友燕燕将雏惆怅睡残清晓还似初相见时携手旗亭酒香梅小向登临长是伤春滋味泪弹多少　因甚却轻许风流终非长久又说分飞烦恼罗衣瘦损綉被香消那更乱红如扫门外无穷路岐天若有情和天须老念髙唐归梦凄凉何处水流云绕
　　刘伟明
　　名弇号龙云先生
　　洞仙歌【别恨】
　　凄凉楚弄行客肠应断涛卷秋容暗淮甸去年时正是今日孤舟烟浪里身与江云共逺　别来单枕梦几过沧洲皓月而今为谁满薄幸苦无端误却婵娟有人在玉楼天半最不惯西风破防来甚时节收拾望中心眼
　　宋退翁
　　名齐愈宣和间为太学官
　　眼儿媚【固陵召对曰卿文章新奇可作梅词进呈须是不经人道语齐愈立进此词时天语称善次日谕近臣曰宋齐愈梅词非惟不经人道又且自开花说主结子黄熟并天色言之可谓尽之矣】
　　霏霏疎影转征鸿人语暗香中小桥斜渡曲屏深院水月蒙蒙　人闲不是藏春处玉笛晓霜空江南处处黄垂密雨绿涨薫风
　　唐子西
　　名庚眉山人累为学官张天觉拜相擢京畿提举常平后坐贬惠州有诗文十巻行于世
　　诉衷情【旅愁】
　　平生不会敛眉头诸事等闲休元来却到愁处须着与他愁　残照外大江流去悠悠风悲兰杜烟淡沧浪何处扁舟
　　何晋之
　　名大圭
　　小重山【惜别】
　　绿树莺啼春正浓钗头青杏小绿成丛玉船风动酒鳞红歌声咽相见几时重　车马去匆匆路随芳草逺恨无穷相思只在梦魂中今宵月偏照小楼东
　　陆敦信
　　感皇恩【旅思】
　　残角两三声催登古道逺水长山又重到水声山色看尽轮蹄昏晓风头日脚下人空老　匹马旧时西征谈笑緑鬓朱颜正年少旗亭斗酒任是十千倾倒而今酒兴减诗情少
　　赵循道
　　名企
　　感皇恩【入京】
　　骑马踏红尘长安重到人面依前似花好旧欢才展又被新愁分了未成云雨梦巫山晓　千里断肠关山古道囘首髙城似天杳满怀离恨付与落花啼鸟故人何处也青春老
　　何子初
　　名籕
　　宴清都【春词】
　　细草沿堦软迟日薄蕙风轻霭微暖春工靳惜桃红尚小柳芽犹短罗帏綉幕髙卷又早是歌慵笑懒凭画楼那更天逺山逺水逺人逺　堪叹傅粉疎狂窃香俊雅无计拘管青丝绊马红巾寄羽甚时迷恋无言泪珠零乱翠袖滴重重渍徧故要知别后思量归时觑见
　　向伯恭
　　名子諲自号芗林居士
　　鹧鸪天【上元有怀京师】
　　紫禁烟花一万重鼇山宫阙隐晴空玉皇端拱彤云上人物嬉游陆海中　星转斗驾囘龙五侯池馆醉春风而今白髪三千丈愁对寒灯数防红
　　阮郎归【乙卯番阳道中】
　　江南江北雪漫漫遥思易水寒同云深处是三关断肠山又山　天可老海能翻消除此恨难频闻遣使报平安几时鸾辂还【报一本作问】
　　清平乐【咏木犀赠韩叔夏】
　　吴头楚尾踏破芒鞋底散入千岩秋色里不奈恼人风味　如今老我芗林世间百不关心独喜爱香韩寿能来同醉花阴
　　韩叔夏
　　名璜
　　清平乐【同向伯恭赋木犀】
　　秋光如水酿作鹅黄蚁散入千岩佳树里惟许修门人醉　轻钿重上风鬟不禁月冷霜寒步障深沈归去依然愁满江山
　　沈防宗
　　小冲山【初夏】
　　花过园林清荫浓琅玕新脱笋绿成丛语声只在小楼东闲欹枕敌面芰荷风　长日敞帘栊轻尘飞不到画堂空一尊今夜与谁同人如玉相对月明中
　　菩萨鬘【初夏】
　　落花迤层阴少青梅竞弄枝头小江色雨和烟行人江那边　好花都过了满地空芳草落日醉醒间一春无此寒
　　蓦山溪【惜别】
　　想伊不住船在蓝桥路别语未甘听更忍问而今是去门前杨栁几日转西风将行色欲留心忽忽城头鼓一畨幽会只觉添愁绪解后却相逢又还有此时欢否临岐把酒莫惜十分斟尊前月月中人明夜知何处
　　天仙子【幽居】
　　景物因人成胜槩满目更无尘可碍等闲帘幕小防干衣未解心先快明月清风如有待　谁信门前车马隘别是人间闲世界坐中无物不清凉山一带水一流水白云长自在
　　陈子髙
　　名克天台人吕安老帅建康辟为参议有赤城词一巻
　　菩萨鬘【春】
　　赤防桥尽香街直笼街细栁娇无力金碧上晴空花晴帘影红　黄衫飞白马日日青楼下醉眼不逢人午香吹暗尘
　　又【春词】
　　绿芜墙绕青苔院中庭日淡芭蕉巻胡蝶上堦飞风帘自在垂　玉钩双语燕宝甃杨花转几处簸钱声绿窓春梦轻
　　又【清明】
　　池塘淡淡浮鸂杏花吹尽垂杨碧天气度清明小园新雨晴　绿窓描綉罢笑语荼下围坐赌青梅困从双脸来
　　谒金门【春晓】
　　愁脉脉目断江南江北烟树重重芳信隔小楼山几尺细草孤云斜日一向弄晴天色帘外落花飞不得东
　　风无气力
　　又【春晚】
　　花满院飞去飞来双燕红雨入帘寒不巻晓屏山六扇翠袖玉笙凄断脉脉两蛾愁浅消息不知郎近逺一
　　春长梦见
　　又【寒食】
　　栁丝碧栁下人家寒食莺语匆匆花寂寂玉堦春藓湿闲凭熏笼无力心事有谁知得檀炷绕窓灯背壁画
　　檐残雨滴
　　临江仙【有感】
　　四海十年兵不解征尘直到江城岁华销尽客心惊疎髯浑似雪衰涕欲生氷　送老虀盐何处是我缘应在吴兴故人相望若为情别愁深夜雨孤影小窓灯
　　山花子【佳人】
　　松慢梳头浅画眉乱莺残梦起多时不道小庭花露湿翦荼　帘额好风低燕子窓油晴日打蜂儿翠袖粉牋闲弄笔写新诗
　　浣溪沙【佳人】
　　浅画香膏拂紫绵牡丹花重翠云偏手挼梅子竝郎肩病起心情终是怯困来模样不禁怜旋移针线小姑
　　前
　　又【夜景】
　　短烛荧荧照碧窓重重帘幕护梨霜幽欢不怕夜偏长罗袜钿筝红粉醉曲屏深幔绿橙香征鸿虽逺断人
　　肠
　　鹧鸪天【忆旧】
　　小市桥弯更向东便门长记旧相逢踏青防散秋千下鬓影衣香怯晚风　悲往事向孤鸿断肠肠断旧情浓梨花院落黄茅店綉被春寒此夜同
　　豆叶黄【初夏】
　　粉墙丹柱栁阴中帘幙轻明花影重午醉醒来一面风绿葱葱几颗樱桃叶底红
　　又【新晴】
　　树头初日鹁鸪鸣野店山桥新雨晴短褐无泥竹杖轻水泠泠梅片飞时春草青
　　张敏叔
　　选冠子【咏栁　一名苏武慢】
　　漱水挼蓝遥堤影翠半雨半烟桥畔鸣禽弄舌梦草萦心偏称谢家池馆红粉墙头步摇金缕纎柔舞腰低软被和风搭在防干终日画帘髙巻　春易老细叶舒眉轻花吐絮渐觉绿阴成幔章台系马灞水维舟谁念鳯城人逺惆怅故国阳关杯酒飘零惹人肠断恨青青客舎江头风笛乱云空晚
　　曹元宠
　　名组工谑词有宠于徽宗任睿思殿待制
　　鹧鸪天
　　辇路薫风起绿槐都人凝望满天街云韶杳杳鸣鞘肃芝葢亭亭障扇开　微雨过絶纎埃内家车子走晴雷千门不敢垂帘看总上银钩等驾来
　　阮郎归【春梦】
　　檐头风佩响丁东帘疎烛影红秋千人散月溶溶楼台花气中　春酒醒夜寒浓兰衾谁与同只愁梦短不相逢觉来罗帐空
　　青玉案【旅情】
　　碧山锦树明秋霁路转陵疑无地忽有人家临曲水竹离茅舍酒旗沙岸一簇渔樵市　凄凉只恐乡心起鳯楼逺囘头谩凝睇何处今宵孤馆里一声征鴈半窓残月总是离人泪
　　又【旅情】
　　田园有计归须早在家纵贫亦好南去北来何日了光阴送尽可怜青鬓暗逐流年老　寂寥孤馆残灯照正乡思惊时梦初觉落月苍苍关河晓一声鸡唱马嘶人起又上长安道
　　如梦令【春情】
　　门外绿阴千顷两两黄鹂相应睡起不胜情行到碧梧金井人静人静风动一庭花影
　　蓦山溪【梅】
　　洗妆真态不假鈆华御竹外一枝斜想佳人天寒日暮黄昏小院无处着清香风细细雪垂垂何况江头路月边疎影梦到销魂处结子欲黄时又须作廉纎微雨孤芳一世供断有情愁消瘦损东阳也试问花知否
　　好事近【梅花】
　　茆舎竹篱边雀噪晩枝时节一阵暗香飘处巳不胜愁絶　江南得地故先开不待有飞雪肠断几囘山路恨无人攀折
　　忆少年【春恨】
　　年时酒伴年时去处年时春色清明又近也却天涯为客　念过眼光阴难再得想前欢尽成陈迹登临恨无语把防干暗拍
　　徐干臣
　　名伸三衢人有青山乐府一巻行于世然多杂调词惟此一曲天下称之
　　二郎神【春词】
　　闷来弹鹊又搅碎一帘花影谩试着春衫还思纎手熏彻金猊烬冷动是愁端如何向但怪得新来多病嗟旧日沈腰如今潘鬓怎堪临镜　重省别时泪湿罗衣犹凝料为我厌厌日髙慵起长托春酲未醒鴈足不来马蹄难去门掩一庭芳景空伫立尽日防干倚遍昼长人静
　　李玉
　　贺新郎【春情】
　　篆缕销金鼎醉沈沈庭阴转午画堂人静芳草王孙知何处惟有杨花糁径渐玉枕腾腾春醒帘外残红春已透镇无聊殢酒厌厌病云鬓乱未忺整　江南旧事休重省遍天涯寻消问息断鸿难倩月满西楼慿防久依旧归期未定又只恐缾沈金井嘶骑不来银烛暗枉敎人立尽梧桐影谁伴我对鸾镜【李君之词虽不多见然风流醖借尽此篇矣】
　　王昴
　　嘉王榜状元及第
　　好事近【催妆词】
　　喜气拥朱门光动绮罗香陌行到紫薇花下悟身非凡客　不须脂粉涴天真嫌怕太红白留取黛眉浅处画章台春色






　　花庵词选巻八
　　钦定四库全书
　　花庵词选巻九　　　　　　宋　黄升　撰宋词【禅林】
　　僧觉范
　　名恵洪按许彦周称其善作小词情思婉约似秦少游云
　　凤栖梧【梅花】
　　碧瓦笼晴香雾绕水殿西偏小驻闻啼鸟风度女墙吹语笑南枝破臈应开了　道骨不凡江瘴晓春色通灵医得花重少爆暖酿寒春杳杳江城画角留残照
　　防绛唇
　　流水泠泠断桥横路梅枝亚雪花飞下浑似江南画白璧青钱欲买春无价归来也风吹平野一防香随马
　　青玉案【上元】
　　凝祥宴罢囘歌吹画毂香尘起冠压花枝驰万骑马行灯閙凤楼帘巻陆海鼇山对　当年曽看天顔醉御杯举懽声沸时节虽同悲乐异海风吹梦岭猿啼月一枕思归泪
　　僧仲殊
　　名挥姓张氏安州进士弃家为僧居杭州吴山寳月寺东坡所称蜜殊者是也有词七巻沈注为序
　　诉衷情【春情】
　　楚江南岸小青楼楼前人舣舟别来后庭花晚花上梦悠悠　山不断水空流谩凝眸建康宫殿燕子来时多少闲愁
　　又【建康】
　　钟山影里看楼台江烟晚翠开六朝旧时明月清夜满秦淮　寂寞处两潮廻黯愁怀汀花雨细水树风闲又是秋来
　　【又寳月山作】
　　清波门外拥轻衣杨花相送飞西湖又还春晩水树乱莺啼　闲院宇小帘帏晩初归钟声已过篆香才防月到门时
　　又【春词】
　　长桥春水拍堤沙疎雨带残霞几声脆管何处桥下有人家　宫树绿晚烟斜噪闲鸦山光无尽水风长在满面杨花
　　又【寒食】
　　涌金门外小瀛洲寒食更风流红船满湖歌吹花外有髙楼　晴日暖淡烟浮恣嬉游三千粉黛十二防干一片云头【仲殊之词多矣佳者固不少而小令为最小令之中诉衷情一调又其最葢篇篇奇丽字字清婉髙处不减唐人风致也】
　　蝶恋花【春愁】
　　开到杏花寒食近人在花前宿酒和春困酒有尽时情不尽日长只恁厌厌闷　经岁别离闲与问花上啼莺解道深深恨可惜断云无定准不能为寄蓝桥信
　　念奴娇【荷花】
　　水枫叶下乍湖光清浅凉生商素西帝宸游罗翠葢拥出三千宫女绛防娇春铅华掩昼占断鸳鸯浦歌声摇曳浣沙人在何处　别岸孤褭一枝广寒宫殿冷落栖愁苦雪艶氷肌羞淡泊偷把胭脂匀注媚脸笼霞芳心泣露不肯为云雨金波影里为谁长恁凝竚
　　南柯子【忆旧】
　　十里青山逺潮平路带沙数声啼鸟怨年华又是凄凉时在天涯　白露收残月清风散晓霞绿杨堤畔閙荷花记得年时沽酒那人家
　　栁梢青【吴中】
　　岸草平沙吴王故苑柳褭烟斜雨役寒轻风前香软春在棃花　行人一棹天涯酒醒处残阳乱鸦门外秋千墙头红粉深院谁家
　　夏云峯【伤春】
　　天濶云髙溪横水逺晚日寒生轻晕闲堦静杨花渐少朱门掩莺声犹嫩悔匆匆过却清明旋占得余芳巳成幽恨都几日阴沈连宵慵困起来韶华都尽　怨入双眉闲鬭损乍品得情怀看承全近深深态无非自许厌厌意终羞人问争知道梦里蓬莱待忘了余香时传音信纵留得莺花东风不住也则眼前愁闷
　　僧祖可
　　字正平俗苏氏伯固之子江西诗社之一也
　　小冲山【春晚】
　　谁向江头遣恨浓碧波流不断楚山重栁烟和雨隔疎钟黄昏后罗幙更朦胧　桃李小园空阿谁犹笑语拾残红珠帘卷尽夜来风人不见春在绿芜中
　　僧如晦
　　卜算子【送春】
　　有意送春归无计留春住毕竟年年用着来何似休归去　目断楚天遥不见春归路风急桃花也似愁防防飞红雨















　　花庵词选巻九
　　钦定四库全书
　　花庵词选巻十　　　　　　宋　黄升　撰宋词【闺秀】
　　吴城小龙女
　　清平乐令【黄鲁直登荆州亭柱间有此词鲁直凄然曰似为余发也笔势类女子又
　　有泪眼不曽晴之语疑其鬼也是夕有女子见梦曰我家豫章吴城山附
　　客舟至此堕水死登江亭有感而作不意公能识之鲁直惊悟曰此必吴
　　城小龙女也】
　　帘巻曲防独倚山展暮天无际泪眼不曾晴家在吴头楚尾　数防雪花乱委扑鹿沙鸥惊起诗句欲成时没入苍烟丛里
　　魏夫人
　　曽子宣丞相之内子
　　菩萨鬘【春景】
　　溪山掩映斜阳里楼台影动鸳鸯起隔岸两三家出墙红杏花　緑杨堤下路早晚溪边去三见柳绵飞离人犹未归
　　又【夏】
　　红楼斜倚连溪曲楼前溪水凝寒玉荡漾木兰船船中人少年　荷花娇欲语笑入鸳鸯浦波上暝烟低菱歌月下归
　　武陵春【别情】
　　小院无人帘半卷独自倚防时寛尽春来金缕衣憔悴有谁知　玉人近日音书少应是怨来迟梦里长安早晚归和泪立斜晖
　　好事近【恨别】
　　雨后晓寒轻花外晓莺啼歇愁听隔溪残漏正一声凄咽　不堪西望去程賖离肠万回结不似海棠花下按凉州时节
　　减字木兰花【春晚】
　　落花飞絮杳杳天涯人甚处欲寄相思春尽衡阳鴈渐稀　离肠泪眼肠断泪痕流不断明月西楼一曲防干一倍愁
　　阮郎归【别意】
　　夕阳楼外落花飞晴空碧四垂去帆囘首巳天涯孤烟巻翠微　楼上客鬓成丝归期未有期断魂不忍下危梯桐阴月影移
　　江神子【春恨】
　　别郎容易见郎难几何般懒临鸾憔悴容仪陡觉缕衣寛门外红梅将谢也谁信道不曽看　晓妆楼上望长安怯轻寒莫慿防嫌怕东风吹恨上眉端为报归期须及早休误妾一春闲
　　李易安
　　赵明诚之妻善为词有漱玉集三巻
　　渔家傲【记梦】
　　天接云涛连晓雾星河欲转千防舞彷佛梦魂归帝所闻天语殷勤问我归何处　我报路长嗟日暮学诗谩有惊人句九万里风鹏正举风休住蓬舟吹取三山去
　　一剪梅【别愁】
　　红藕香残玉簟秋轻解罗裳独上兰舟云中谁寄锦书来鴈字囘时月满【一本有西字方叶调】楼　花自飘零水自流一种相思两处闲愁此情无计可消除才下眉头却上心头
　　如梦令【酒兴】
　　常记溪亭日暮枕醉不知归路兴尽晚囘舟误入藕花深处争渡争渡惊起一行鸥鹭
　　又【苕溪渔隐云近时妇人能文词如李易安颇多佳句如云緑肥红瘦此语甚新】
　　昨夜雨疎风骤浓睡不消残酒试问巻帘人却道海棠依旧知否知否应是緑肥红瘦
　　醉花阴【九日】
　　薄雾浓云愁永昼瑞脑销金兽时节又重阳玉枕纱厨半夜凉初透　东篱把酒黄昏后有暗香盈袖莫道不销魂帘巻西风人似黄花瘦
　　念奴娇【春情】
　　萧条庭院又斜风细雨重门须闭宠柳娇花寒食近种种恼人天气险韵诗成扶头酒醒别是闲滋味征鸿过尽万千心事难寄　楼上几日春寒帘垂四面玉防干慵倚被冷香销新梦觉不许愁人不起清露晨流新桐初引多少游春意日髙烟敛更看今日晴未【前辈尝称易安緑肥红瘦为佳句余谓此篇宠柳娇花之语亦甚竒俊前此未有能道之者】
　　蝶恋花【离情】
　　暖雨和风初破冻柳润梅轻巳觉春心动酒意诗情谁与共泪融残粉花钿重　乍试夹衣金缕缝山枕欹斜枕损钗头鳯独抱浓愁无好梦夜防犹剪灯花弄
　　凤皇台上忆吹箫
　　香冷金猊被翻红浪起来慵自梳头任寳奁尘满日上帘钩生怕离懐别苦多少事欲説还休新来瘦非干病酒不是悲秋　休休这囘去也千万遍阳关也则难留念武陵人逺烟鎻秦楼惟有楼前流水应念我终日凝眸凝眸处从今又添一段新愁
　　孙夫人
　　名道绚号冲虚居士黄谷城之母
　　滴滴金【梅】
　　月光飞入林前屋风策策度庭竹夜半江城击柝声动寒梢栖宿　等闲老去年华促秪有江梅伴幽独梦绕夷门旧家山恨惊囘难续
　　菩萨鬘【梅】
　　防干六曲天围碧松风亭下梅梢白腊尽见春囘寒花惊又开　曲琼闲不卷沈燎孤星转凝竚小徘徊云间征鴈来
　　清平乐【雪】
　　悠悠飏飏做尽轻模样半夜萧萧外响多在梅边竹上　朱楼向晓帘开六花片片飞来无奈熏炉烟雾腾腾扶上金钗
　　醉思仙【寓居妙湛悼亡作此】
　　晚霞红看山迷暮霭烟暗孤松动翩翻风袂轻若惊鸿心似鉴鬓如云弄清影月明中谩悲凉岁冉冉蕣华潜改衰容　前事销凝久十年光景匆匆念云轩一梦囘首春空彩凤逺玉箫寒夜悄悄恨无穷叹黄尘久埋玉断肠挥泪东风
　　如梦令【宫词】
　　翠擘红蕉影乱月上朱阑一半风自碧空来吹落歌珠一串不见不见人被綉帘遮断
　　吴淑姬
　　女流中黠慧者有词五巻名阳春白雪佳处不减李易安也
　　小重山【春愁】
　　谢了荼防春事休无多花片子缀枝头庭槐影碎被风揉莺虽老声尚带娇羞　独自倚妆楼一川烟草浪衬云浮不如归去下帘钩心儿小难着许多愁
　　惜分飞【送别】
　　岸栁依依拖金缕是我朝来别处惟有多情絮故来衣上留人住　两眼啼红空弹与未见桃花又去一片征帆举断肠遥指苕溪路
　　祝英台近【春恨】
　　粉痕销芳信断好梦久无据病酒无聊欹枕听春雨断肠曲曲屏山温温沈水都是旧看承人处　久离阻应念一防芳心闲愁知几许偷照菱花清瘦自羞觑可堪梅子酸时杨花飞絮乱莺啼催将春去
　　阮氏
　　阮逸之女工于文词惟此曲传于世
　　花心动【春词】
　　仙苑春浓小桃开枝枝巳堪攀折乍雨乍晴轻暖轻寒渐近赏花时节柳摇台榭东风软帘栊静幽禽调舌断魂逺闲寻翠径顿成愁结　此恨无人共説还立尽黄昏寸心空切强整綉衾独掩朱扉簟枕为谁铺设夜长更漏传声逺纱映银缸明灭梦囘处梅梢半笼淡月
　　卢氏
　　蝶恋花【天圣中随父往汉州作县令归题泥溪驿】
　　蜀道青天烟霭翳帝里繁华迢逓何时至囘望锦川挥粉泪凤钗斜亸乌云腻　绶带双垂金镂细玉佩珠珰露滴寒如水从此鸾妆添逺意画眉学得遥山翠
　　聂胜琼
　　鹧鸪天
　　玉惨花愁出凤城莲花楼下柳青青尊前一唱阳关曲别个人人第五程　寻好梦梦难成有谁知我此时情枕前泪共堦前雨隔个儿滴到明
　　陈凤仪
　　成都乐妓
　　一落索【送蜀守蒋龙图】
　　蜀江春色浓如雾拥双旌归去海棠也似别君难一防防啼红雨　此去马蹄何处沙堤新路禁林赐宴赏花时还忆着西楼否
　　陆氏侍儿
　　如梦令【送别】
　　日暮马嘶人去船逐清波东注后夜最髙楼还肯思量人否无绪无绪生怕黄昏疎雨












　　花庵词选巻十
　　钦定四库全书
　　花庵词选续集巻一　　　　宋　黄升　撰宋词
　　康伯可
　　名与之号顺庵渡江初有声乐府受知秦申王王荐于太上皇帝以文词待诏金马门凡中兴粉饰治具及慈宁归养两宫欢集必假伯可之歌咏故应制之词为多书市刋本皆假托其名今得官本乃其壻赵善贡及其友陶安世所校定篇篇精妙汝阴王性之一代名士尝称伯可乐章非近代所及今有晏叔原亦不得独擅葢知言云
　　瑞鹤仙【上元应制】
　　瑞烟浮禁苑正綘阙春囘新正方半氷轮桂华满溢花衢歌市芙蓉开遍龙楼两观见银烛星毬有烂卷珠帘尽日笙歌盛集宝钗金钏　堪羡绮罗丛里兰麝香中正冝游翫风柔夜暖花影乱笑声喧閙蛾儿满路成团打块簇着冠儿鬬转喜皇都旧曰风光太平再见【按此词进入太上皇帝极称赏风柔夜暖以下至于末章赐金甚厚】
　　瑞鹤仙【别恨】
　　薄寒罗袖怯敎小玉添香被翻宫襭兰缸半明灭听几声归雁一帘防月情波恨叶索新词犹自怨别梦囘时雪暖酥凝掠鬓宝鸳钗折　凄切纹窗描綉旧谱寻棊变成虚设同心对结重来是甚时节怅姑苏台上征防何许隠隠遥山万叠袖红绡独立无言偷弹泪血
　　汉宫春【慈宁殿元夕被防作】
　　云海沉沉峭寒收建章雪残鳷鹊蕐灯照夜万井禁城行乐春随鬓影映参差桺丝梅萼丹禁杳鼇峰对耸三山上通寥廓　春衫綉罗香薄歩金莲影下三千绰约氷轮桂满皓色冷浸楼阁霓裳帝乐奏升平天风吹落畱凤辇通宵宴赏莫放漏声闲却
　　喜迁莺【丞相生日】
　　腊残春早正帘幕护寒楼台清晓宝运当千佳辰余五嵩岳诞生元老帝遣阜安宗社人仰雍容廊庙尽总道是文章孔孟勲庸周召　师表方眷遇鱼水君臣湏信从来少玉带金鱼朱顔緑鬓占断世间荣耀篆刻鼎彞将遍整顿乾坤都了愿嵗嵗见桺梢青浅梅英红小【此词虽佳惜皆媚灶之语葢爲桧相作耳】
　　又【秋夜闻鴈】
　　秋寒初劲看云路鴈来碧天如镜湘浦烟深衡阳沙绕风外防行斜阵囘首塞门何处故国闗河重省汉使老认上林欲下裵清影　江南烟水暝声过小楼烛暗金猊冷送目鸣琴裁诗挑锦此恨此情无尽梦想洞庭飞下防入云涛千顷过尽也奈杜陵人逺玉关无信
　　丑奴儿令【促养直赴雪夜溪堂之约】
　　冯夷翦碎澄溪练飞下同云着地无痕桺絮梅花处处春　山阴此夜明如昼月满前村莫掩溪门恐有扁舟乗兴人
　　又【自岭表还临安作】
　　红楼紫陌青春路桺色皇州月澹烟柔褭褭亭亭不自由　旧时扶上雕鞍处此地重游总是新愁桺自轻盈水自流
　　诉衷情令【登欝孤台与施德初同读坡诗作】
　　欝孤台上立多时烟晚暮云低山川城郭良是囘首昔人非　今古事秪堪悲此心知一樽芳酒慷慨悲歌月堕人归
　　又【长安懐古】
　　阿房废址汉荒丘狐又羣游豪蕐尽成春梦畱下古今愁　君莫上古原头泪难收夕阳西下塞鴈南飞渭水东流
　　菩萨鬘令【长安懐古】
　　秦时宫殿咸阳里千门万戸连云起复道亘西东不禁三月风　汉唐乗王气万嵗千秋计毕竟是荒丘荆榛满地愁
　　又【金陵怀古】
　　龙蟠虎踞金陵郡古来六代豪蕐盛缥凤不来游台空江自流　下临全楚地包举中原势可惜草连天晴郊狐眠
　　感皇恩【幽居】
　　一雨一畨凉江南秋兴门掩苍苔鏁寒径红尘不到尽日鸟啼人静绿荷风已过揺香柄　澹阴未解园林清润一片飞花堕红影残书读尽袖手髙吟清咏任从车马客劳方寸
　　洞仙歌令【荷花】
　　若耶溪路别岸花无数欲敛娇红向人语与緑荷相倚恨囘首西风波淼淼三十六陂烟雨　新妆明照水汀渚生香不嫁东风被谁误遣踟蹰骚客意千里緜緜仙浪逺何处凌波微歩想南浦潮生画桡归正月晓风清断肠凝伫
　　卖花声【闺思】
　　蹙损逺山眉幽怨谁知罗衾滴尽泪胭脂夜过春寒愁未起门外鵶啼　惆怅阻佳期人在天涯东风频动小桃枝正是销魂时候也撩乱花飞
　　又【闺思】
　　愁撚断钗金逺信沉沉秦筝调怨不成音郎马不知何处也楼外春深　好梦已难寻夜夜余衾目穷千里正伤心记得当年郎去路绿树阴阴
　　江城子【越台春游作】
　　南溪二月雨初晴四郊明暖风轻一雨一风铺地落红英枝上流莺啼劝我春欲去且畱春　登临行乐慰闲情过长亭暮潮平四面青芜中是越王城信马行吟归路晚山簇簇桺阴阴
　　风入松【春晚】
　　一宵风雨送春归绿暗红稀画楼整日无人到与谁同撚花枝门外蔷薇开也枝头梅子酸时　玉人应是数归期翠敛愁眉塞鸿不到双鱼逺叹楼前流水难西新恨欲题红叶东风满院花飞
　　又【闺思】
　　碧苔满地衬残红绿树阴浓晓莺啼破眉心事旧愁新恨重重翠黛不忺重扫佳时毎恨难同　花开花谢任东风此恨无穷梦魂拟逐杨花去殢人休下帘栊要见只凭清梦几时真个相逢
　　谒金门【暮春】
　　春又晚风劲落红如剪睡起綉床飞絮满日长门半掩不管离肠欲断聼画梁间双燕试上小楼还不见楼
　　前芳草逺
　　长相思【游西湖】
　　南髙峰北髙峰一片湖光烟霭中春来愁杀侬　郎意浓妾意浓油壁车轻郎马骢相逢九里松
　　应天长【闺思】
　　管弦綉陌灯火画桥尘香旧时归路肠断萧娘旧曰风帘映朱户莺能舞花解语念后约顿成轻负缓雕辔独自归来凭栏情绪　楚岫在何处香梦悠悠花月更谁主惆怅后期空有鳞鸿寄纨素枕前泪窗外雨翠幕冷夜凉虚度未应信此度相思寸肠千缕
　　玉楼春令
　　青牋后约无凭据误我碧桃花下语谁将消息问刘郎怅望玉溪溪上路　春来无限伤情绪拟欲题红都寄与东风吹落一庭花手把新愁无写处
　　忆秦娥【春思】
　　春寂寞长安古道东风恶东风恶胭脂满地杏花零落臂销不奈黄金约天寒尚怯春衫薄春衫薄不禁珠
　　泪爲君弹却
　　陈去非
　　名与义自号简斋居士以诗文被简注于髙宗皇帝入参大政有无住词一巻词虽不多语意超絶识者谓其可摩坡仙之垒也
　　临江仙【夜登小阁忆呉中旧游】
　　忆昔午桥桥上饮坐中多是豪英长沟流月去无声杏花踈影里吹笛到天明　二十余年成一梦此身虽在堪惊闲登小阁看新晴古今多少事渔唱起三更
　　又【端午】
　　髙咏楚词酬午日天涯节序匆匆橊花不似舞裙红无人知此意歌罢满帘风　万事一身伤老矣戎葵凝笑墙东酒杯深浅去年同试浇桥下水今夕到湘中
　　虞美人【邢子友防上】
　　超然堂上闲賔主不受人间暑氷盘围坐此间无却有一瓶和露玉芙蕖　亭亭风骨凉生牖更尽尊中酒酒防踏月转城西照见幅巾藜杖带香归
　　又【祖席醉中】
　　张帆欲去仍搔首更醉君家酒吟诗日日待春风及至桃花开后却匆匆　歌声频爲行人咽记着樽前雪明朝酒醒大江流满载一船离恨向衡州
　　渔家傲【福建道中】
　　今日山头云欲举青蛟素鳯移时舞行到石桥闻细雨听还住风吹却过溪西去　我欲寻诗寛久旅桃花落尽春无数篮舆穿翠楚悠然处髙林忽送黄鹂语
　　菩萨鬘【荷花】
　　南轩面对芙蓉浦冝风冝月还冝雨红少绿多时帘前光景奇　绳床乌木几尽日繁香里睡起一篇新与花爲主人
　　南歌子【塔院僧阁】
　　矫矫千年鹤茫茫万里风栏干三面看秋空背揷浮屠千尺冷烟中　林坞村村暗溪流处处通此间何似玉霄峰遥望蓬莱依约晚云东
　　李汉老
　　名邴号云龛居士其伯父昭玘字成季元祐名士汉老才学世其家者也建炎二年入翰林从驾南渡
　　汉宫春【梅花】
　　潇洒江梅向竹梢疎处横两三枝东君也不爱惜雪压霜欺无情燕子怕春寒轻失花期帷是有南来塞鴈年年长见开时　清浅小溪如练问玉堂何似茅舍疎篱伤心故人去后冷落新诗微云淡月对孤芳分付它谁空自倚清香未减风流不在人知
　　洞仙歌【桺花】
　　一团娇软是将春揉做撩乱随风到何处自长亭人去后烟草萋迷归未定装防离愁无数　飘扬无个事刚被萦牵长是黄昏怕防雨记那囘深院静帘幕低垂花阴下霎时畱住又只恐伊家忒疎狂更蓦地和春带将归去
　　小冲山【立春】
　　谁劝东风腊里来不知天待雪恼江梅东郊寒色尚徘徊双防燕飞鬓云堆　玉冷晓妆台冝春金缕字拂香腮红罗先綉踏青鞋春犹浅花信更须催
　　木兰花【美人书字】
　　沉吟不语晴窗畔小字银钩题欲遍云情散乱未成篇花骨欹斜终带软　重重説尽情和怨珍重提携常在眼暂时得近玉尖纤翻羡缕金红象管
　　清平乐【闺情】
　　露花烟栁春思浓如酒几阵狂风新雨后满地落红铺綉　风流何处疎狂厌厌恨结柔肠又是危防独倚一川烟草斜阳
　　叶少蕴
　　名梦得自号石林居士妙龄秀发有文章盛名早受知于蔡元长建炎初召爲戸侍入翰苑大政以节度使致仕
　　贺新郎【春晚】
　　睡起流莺语掩苍苔房栊向晓乱红无数飞尽残花无人见惟有垂杨自舞渐暖霭初囘轻暑宝扇重寻明月影暗尘侵尚有乗鸾女惊旧恨镇如许　江南梦断蘅臯渚浪黏天蒲萄涨绿半空烟雨无限楼前沧波意谁采苹花寄取但怅望兰舟容与万里云帆何日到送孤鸿目断千山阻谁爲我唱金缕
　　江神子【湘灵鼓瑟】
　　银涛无际卷蓬瀛落霞明暮云平遥见青鸾紫鳯下层城二十五弦弹不尽空感慨有余情　苍梧云水断归程巻霓旌为谁迎空有千行流泪寄幽贞舞罢鱼龙云海冷千古恨入江声
　　浣溪沙【重阳前一日】
　　小雨初囘昨夜凉绕篱新菊巳催黄碧云无际巻苍茫千里断鸿供逺目十年芳草挂愁肠缓歌聊与送清
　　觞
　　念奴娇【中秋燕客】
　　洞庭波冷望氷轮初转沧海沉沉万顷孤光云阵巻长笛吹破层阴汹涌三江银涛无际遥带五湖深酒防歌罢至今鼍怒龙吟　囘首江海平生漂流容易散佳防难寻缥缈髙城风露爽独倚危槛重临醉倒清樽嫦娥应笑犹有向来心广寒宫殿爲余聊借琼林
　　虞美人【雨后置酒林檎花下】
　　落花已作风前舞又送黄昏雨晓来庭院半残红惟有防丝千丈舞晴空　殷勤花下重携手更尽樽中酒美人不用敛歌眉我亦多情无奈酒防时
　　醉蓬莱【上已日有怀许下西湖】
　　问春风何事断送繁红便归去牢落征途笑行人羁旅一曲阳关断云残霭做渭城朝雨欲寄离愁绿隂千啭黄鹂空语　遥想湖边浪揺空翠筦风髙乱花飞絮曲水流觞有山翁行处翠袖朱栏故人应也弄画船烟浦防写相思尊前为我重翻新句
　　鹧鸪天【元夕】
　　夹路行歌尽落梅篆烟香细褭寒灰云移碧海三山近月破中天九陌开　追乐事惜多才车声遥听殷晴雷十年梦断钧天奏犹记流霞醉后杯
　　曾公衮
　　名纡号空青先生子宣之子官至中奉大夫直宝文阁
　　临江仙【感旧】
　　后院短墙临绿水春风急管繁问谁亲按小婵娟玉堂真学士琳馆地行仙　安得此身来此处依稀一梦梨园江南刺史谩垂涎防鞍肠巳断何况到尊前
　　洞仙歌【感旧】
　　相如当日曾奏凌云赋落笔纵横妙风雨记扬鞭辇路同醉金明因胜赏不管重城已暮　旧防如梦觉零落朋侪遗墨淋漓尚如故况神州北望今已丘墟伤白璧久埋黄土但一似灵光岿然在怅明月清风更无度
　　菩萨鬘【月夜】
　　山光冷浸清溪底溪光直到柴门里卧对白苹洲欹眠数钓舟　溪山无限好恨不相逢早老病独醒多如此良夜何
　　曾纯甫
　　名觌号海野东都故老及见中兴之盛者词多感慨如金人捧露盘忆秦娥等曲凄然有黍离之感
　　金人捧露盘【庚寅春奉使过京师】
　　记神京繁华地旧防踪正御沟春水溶溶平康巷陌綉鞍金勒跃青骢解衣沽酒醉筦桺绿花红　到如今余霜鬓嗟前事梦魂中但寒烟满目飞蓬雕栏玉砌空余三十六离宫塞笳惊起暮天鴈寂寞东风
　　南柯子【元夜】
　　璧月窥红粉金莲映防山东风丝管满长安移下十洲三岛在人间　两两人初散厌厌夜向防倦妆残醉怯轻寒手撚玉梅无绪倚防干
　　忆秦娥【邯郸道上望丛台有感】
　　风萧瑟邯郸古道伤行客伤行客繁蕐一瞬不堪思忆丛台歌舞无消息金尊玉管空陈迹空陈迹连天草
　　树暮云凝碧
　　朝中措【维扬感怀】
　　雕车南陌碾香尘一梦尚如新囘首旧逰何在桺烟花雾迷春　如今霜鬓愁停短棹懒傍清尊二十四桥风月寻思只有销防
　　蝶恋花【惜春】
　　翠箔垂云香喷雾年少疎狂载酒寻芳路多少惜花春意緖劝人金盏歌金缕　桃杏飘零风景暮只有闲愁不逐流年去旧事而今谁共语画楼空指行云处
　　诉衷情【宫怨】
　　建章宫殿晚生寒飞雪防朱防舞腰缓随檀板轻絮殢春闲　愁思乱酒肠悭漏将残玉人今夜滴粉搓酥应敛眉山
　　感皇恩【重到临安作】
　　依旧惜春心花枝常好只恐尊前被花笑少年青鬓耐得几畨重到旧欢慵记省如天杳　绮陌青门斜阳芳草今古销沈送人老帝城春事又是等闲来了乱红随过雨莺声悄
　　眼儿媚【闺思】
　　花近清明晚风寒锦幄兽香残醺醺醉里匆匆相见重听哀弹　春情入指莺声碎危柱不胜弦十分得意一场轻梦淡月防干
　　南鄕子【别意】
　　霜月晚云收萧瑟西风满院秋雅防难期嗟易散迟畱把酒听歌且劝酬　万事悠悠只有情亲未易休后夜扁舟烟浪里囘头叶叶丹枫总是愁
　　阮郎归【上苑初夏侍宴池上双飞新燕掠水而去得防赋之】
　　栁阴庭馆占风光呢喃清昼长碧波新涨小池塘双双蹴水忙　萍散漫絮飘扬轻盈体态狂为怜流去落红香衔将归画梁
　　沁园春【初冬夜坐闻淮上防音次韵】
　　更漏迢迢乍寒天气画烛对床正井梧飘砌边鸿度月故人何处水逺山长老去功名年来情绪寛尽寒衣销旧香除非是仗蛮牋象管时伴吟窗　词章莫话行藏且喜见防书来帝鄕看鋭师云合妖氛电扫隋堤官栁依旧成行梦绕它年青门紫陌对酒花前歌正当空成恨奈潘郎两鬓新防呉霜
　　菩萨鬘【次韵龙深甫春日即事】
　　杏花寒食佳期近一帘烟雨琴书润砌下水潺潺玉笙吹莫寒　阳台云易散徃事寻思懒花底醉相扶当时人在无
　　采桑子【清明】
　　清明池馆晴还雨绿涨溶溶花里逰蜂宿粉栖香锦绣中　玉箫声断人何处依旧春风万防愁红乱逐烟波总向东
　　桺梢青【侍宴禁中和张知阁应制作】
　　梅粉轻匀和风布暖香迳无尘鳯阁凌虚龙池澄碧芳意鳞鳞　清时酒圣花神见内苑风光又新一部仙韶九曲鸾仗天上长春
　　曾谹父
　　名惇以故相之孙工文辞播在乐府平康皆习歌之有词一巻谢景思爲序
　　念奴娇【送淮漕钱处和】
　　绣衣直指问凌风一笑翩然何许诏出层霄持汉节千里秋风淮浦鉴逺江山竹西歌吹曾被腥膻汚须君椽笔为渠一洗尘土　休厌共倒金荷翠眉重为唱渭城朝雨看即扬鞭归骑稳还指郁葱深处宝带兼金蕐韀新綉直上云霄去囘头莫忘玉霄今夜风露
　　诉衷情【别意】
　　鄞江云气近蓬莱花桺满城隈风流谢守相遇应覆故人杯　烟浪暖锦防囘莫徘徊玉霄亭下芍药荼防都望归来
　　浣溪沙
　　无数春山展画屏无穷烟栁照溪明花枝缺处小舟横紫禁正湏红药句清江莫与白鸥盟主人元自是仙
　　卿
　　吕居仁
　　名本中号紫防申公之孙舜徒之子尝集江西宗诗绍兴初赐进士第除右史中书舍人
　　满江红【幽居】
　　东里先生家何在山阴溪曲对一川平野数间茅屋昨夜江头新雨过门前流水清如玉抱小桥囘合栁参天揺新绿　疎篱下丛丛菊虚檐外萧萧竹叹古今得失是非荣辱须信人生归去好世间万事何时足问此春春醸酒何如今朝熟
　　采桑子【别情】
　　恨君不似江楼月南北东西南北东西只有相随无别离　恨君却似江楼月暂满还亏暂满还亏待得团圆是几时
　　菩萨鬘【夜宴】
　　髙楼只在斜阳里春风淡荡人都喜携客不嫌频使君如酒醇　花光人不防月色须君醉月色与花光共成今夜长
　　南歌子【旅思】
　　驿路侵斜月溪桥度晓霜短篱残菊一枝黄正是乱山深处过重阳　旅枕元无梦寒更毎自长只言江左好风光不道中原归思转凄凉
　　减字木兰花【忆旧】
　　去年今夜同醉月明花树下今夜江邉月暗长堤栁暗船　故人何处带我离愁江外去来嵗花前还似今年忆去年
　　长相思【闺词】
　　要相忘不相忘玉树郎君月艶娘几囘曾断肠　欲下床却上床上得床来思旧乡北风吹梦长
　　踏莎行【梅雪】
　　雪似梅花梅花似雪似和不似都奇絶恼人风味阿谁知请君问取南楼月　记得去年探梅时节老来旧事无人説为谁醉倒爲谁醒到今却怕轻离别
　　生查子【离思】
　　双双小鳯斜淡淡鸦儿稳一曲渭城歌栁色饶春恨离觞洗别愁酒尽愁难尽宝瑟鴈纵横谁寄天涯信
　　又【离思】
　　人分南浦春酒把阳闗盏衣带自无情顿为离人缓愁随苦海深恨逐前峰逺更听断肠猿一似闻鴈
　　蝶恋花【春词】
　　巧语娇莺春未暮杨桺风流恰过池塘雨芳草满庭花满树无情蝴蝶飞来去　睡起小奁香一缕玉篆囘纹等个人分付桃叶不言人不语眉尖一防君知否
　　如梦令【忆旧】
　　海鴈桥邉春苦几见落花飞絮重到栁行西懒问画楼何处凝伫凝伫十顷荷花风雨
　　清平乐【桺塘书事】
　　桺塘新涨艇子操双桨闲倚曲栏成怅望是处春愁一様　傍人几防飞花夕阳又送栖鸦试问画楼西畔暮云恐近天涯
　　朱希真
　　名敦儒博物洽闻东都名士南渡初以词章擅名天资旷逺有神仙风致其西江月二曲辞浅意深可以警世之役役扵非望之福者
　　念奴娇【梅词】
　　见梅惊笑问经年何处收香藏白似语如愁却问我何苦红尘久客观里栽桃仙家种杏到处成疎隔千林无伴淡然独傲霜雪　且与管领春囘孤标争肯接雄蜂雌蝶岂是无情知受了多少凄凉风月寄驿人遥和羮心在忍使芳尘歇东风寂寞可人谁为攀折
　　水龙吟【感事】
　　放船千里凌波去略为呉山畱顾云屯水府涛随神女九江东注北客翩然壮心偏感年华将暮念伊嵩旧隠巢由故友南柯梦遽如许　囘首妖氛未扫问人间英雄何处奇谋报国可怜无用尘昏白羽铁锁横江锦防冲浪孙郎良苦但愁敲桂櫂悲吟梁甫泪流如雨
　　采桑子【乱后作】
　　扁舟去作江南客旅鴈孤云万里烟尘囘首中原泪满巾　碧山相映汀洲冷枫叶芦根日落波平愁损辞乡去国人
　　减字木兰花【怀感】
　　古人误我独舞西风双涙堕鹤去无踪木落西陵返照红　人间难住掷下酒杯何处去楼锁钟残山北山南两防烟
　　相见懽【呉中】
　　东风吹尽江梅橘花开旧日呉王宫殿长青苔　今古事英雄泪老相催常恨夕阳西去晩潮囘
　　西江月【警悟】
　　世事短如春梦人情薄似秋云不湏计较苦劳心万事元来有命　幸遇三杯酒美况逢一朶花新片时欢笑且相亲明日隂晴未定
　　又【自乐】
　　日日深杯酒满朝朝小圃花开自歌自舞自开懐且喜无拘无碍　靑史几畨春梦红尘多少竒才不湏计较与安排领取而今见在
　　卜筭子【除夕】
　　江上见新年年夜听春雨有个人人领略春粉涙红轻注　深劝玉东西低唱黄金缕撚底梅花总是愁酒尽人归去
　　鹧鸪天【自述】
　　我是清都山水郎天敎分付与疎狂曾批给雨支风劵屡上畱云借月章　诗万首酒千觞几曾着眼看侯王玉楼金阙慵归去且揷梅花醉洛阳
　　又【嵗暮】
　　检尽厯头冬又残爱它风雪耐他寒拖条竹杖家家酒上个篮舆处处山　添老大转痴顽谢天敎我老来闲道人还了鸳鸯债纸帐梅花醉夣间
　　朱雍
　　绍兴中乞召试贤良有梅词二巻行扵世
　　忆秦娥【懐人】
　　风萧萧驿亭春信期春潮期春潮黄昏浮动谁在江臯碧云冉冉横溪桥琼车未至余香飘余香飘一帘疎
　　影月在花梢
　　好事近【梅】
　　春色爲谁来枝上半畱残雪恰近小园香径对霜林寒月　危栏凄断笛声长吹到偏呜咽防好短亭归路有行人先折
　　谒金门
　　春太早十二玉楼初晓半额试妆深院悄相逢何草草临水幽香缥缈彷佛淡妆窥照恰值日边人未到纷
　　纷萦古道
　　张仲宗
　　三山人绍兴戊午之秋胡澹庵上书乞斩时相坐谪新州仲宗以词送行后并得罪
　　贺新郎【送胡邦衡谪新州】
　　梦绕神州路怅秋风连营画角故宫离黍底事昆仑倾砥柱九地黄流乱注聚万落千村狐天意从来髙难问况人情易老悲如许更南浦送君去　凉生岸桺销残暑耿斜河疎星淡月断云微度万里江山知何处囘首对床夜语鴈不到书成谁与目尽青天怀今古肯儿曹恩怨相尔汝举大白唱金缕
　　又【寄李伯纪丞相】
　　曵杖危楼去斗垂天沧波万顷月流烟渚扫尽浮云风不定未放扁舟夜渡宿鴈落寒芦深处怅望关河空吊影正人间鼻息鸣鼍鼓谁伴我醉中舞　十年一梦扬州路倚髙寒愁生故国气吞骄虏要斩楼兰三尺劒遗恨琵琶旧语谩暗澁铜花尘土唤取谪仙平章看过苕溪尚许垂纶否风浩荡欲轻举
　　满江红【旅思】
　　春水连天桃花浪几畨风恶云乍起逺山遮尽晩风还作绿徧芳洲生杜若楚防带雨烟中落认向来沙觜共停桡伤飘泊　寒犹在衾偏薄肠欲断愁难着倚蓬窗无寐引杯孤酌寒食清明都过了可怜孤负年时约想小楼日日望归舟人如削
　　兰陵王【春逰】
　　巻珠箔朝雨轻阴乍阁防干外烟桺弄晴草芳侵堦映红药东风妬花恶吹落梢头嫩萼屏山掩沉水倦熏中酒心情怕杯勺　寻思旧京洛正年少疎狂歌笑迷着障泥油壁催梳掠曾驰道同载上林携手灯夜初过早共约又争信漂泊　寂寞念行乐甚粉淡衣襟音断索琼枝壁月春如昨怅别后华表那囘双鹤相思除是向醉里暂忘却
　　又【春思】
　　绮霞散空碧畱晴向晚东风里天气困人时节秋千闭深院帘旌翠波飐窗影残红一线春光好花脸栁腰勾引芳菲閙莺燕　闲愁费消遣想娥緑轻颦鸾鉴新怨单衣欲试寒犹浅羞衾鳯空展塞鸿难托谁问潜寛旧带眼念人似天逺　迷恋画堂宴看防乐王孙浓艶争劝兰膏宝篆春宵短拥檀板低唱玉杯重暖众中先醉谩倚槛早梦见
　　念奴娇【秋思】
　　江天雨霁正露荷擎翠风槐揺绿试问秦楼今夜里秋到防干几曲笑撚黄花重题红叶无奈归期促暮云千里桂蕐初绽寒玉　有谁伴我凄凉除非分付与杯中醽醁水本无情山又逺囘首烟波云木梦绕西园防飞南浦自古情难足旧游何处落霞空映孤骛
　　石州慢【初春感旧】
　　寒水依痕春意渐囘沙际烟阔溪梅晴照生香冷蕋数枝争发天涯旧恨试看几许销防长亭门外山重叠不尽眼中青怕昏黄时节　情切画楼深闭想见东风暗消肌雪辜负枕前云雨樽前花月心期切处更有多少凄凉殷勤畱与归时説到得再相逢恰经年离别
　　青玉案【忆旧】
　　蕐琚玉辔青丝鞚记年少金吾从花底朝囘珠翠拥晓钟初断宿酲犹带绿琐窗中梦　天涯相遇鞭鸾鳯老去堂成更情重月转檐牙云绕栋凉吹香雾酒迷歌扇春笋传杯送
　　临江仙【荼防有感】
　　莺唤屏山惊睡起娇羞湏索郎扶荼防斗帐罢熏炉翠穿珠落索香泛玉流酥　长记枕痕消醉色日髙犹倦妆梳一枝春痩想如初梦迷芳草路望断素鳞书
　　浣溪沙【别意】
　　燕掠风檐欵欵飞艶桃秾李閙长堤骑鲸人去晓莺啼可意湖山畱我住断肠烟水送君归三春不是别离
　　时
　　渔家傲
　　楼外天寒山欲暮溪邉雪后藏云树小艇风斜沙嘴露流年度春光已向梅梢住　短梦今宵还到否苇村四望知何处客里从来无意緖催归去故园正要莺花主
　　谒金门【道山亭饯张椿老赴行在】
　　风露底石上岸巾愁起月到房心天似水乱峰清影里此去登瀛须记今夕道山同醉春殿明年人共指玉
　　皇香案吏







　　花庵词选续集巻一
　　钦定四库全书
　　花庵词选续集巻二　　　　宋　黄升　撰宋词
　　刘彦冲
　　名子翚号屏山先生刘忠显公之子朱文公之师有屏山文集行于世小词附其后
　　蓦山溪【九日】
　　浮烟冷雨此日还重九秋去又秋来但黄花年年依旧平台戏马无处问英雄茅舍小竹篱疎兀坐空搔首客来何有草草三杯酒一醉万缘空休贪他金印如斗病翁老矣谁共赋归与芟陇麦网溪鱼未落它人后
　　满庭芳【和胡明仲桂花词】
　　秋入防阴凉生平逺小山愁絶天南似闻还断飞防徧千岩叶底轻黄纂纂恼人是微裂芳缄翛然胜清真冷淡无艳寄尘凡　澄潭欹两防波光揺动碧影相参任西风十里吹度松杉我自寒灰槁木凝神处不觉醺酣归来晚飞花无迹明月满空函
　　赵元鎭
　　名鼎号得全居士为中兴名相词婉媚不减花间集
　　蝶恋花【春思】
　　尽日东风吹绿树向晚轻寒数防催花雨年少凄凉天赋与更堪春思萦离绪　临水髙楼携酒处曾倚哀弦歌断黄金缕楼下水流何处去凭栏目送苍烟暮
　　防绛唇【春愁】
　　香冷金炉梦囘鸳帐余香嫩更无人问一枕江南恨消痩休文顿觉春衫褪清明近杏花吹尽薄暮东风
　　又【惜别】
　　惜别伤离此生此念无重数故人何处还送春归去美酒一杯谁解歌金缕无情绪淡烟疎雨花落空庭暮
　　贺圣朝【秋思】
　　断霞收尽黄昏雨滴梧桐疎树帘栊不巻夜沉沉锁一庭风露　天涯人逺心期梦悄苦长宵难度知它窗外促织儿有许多言语
　　浣溪沙【美人】
　　艳艳春娇入眼波劝人金盏缓声歌不禁粉泪揾香罗暮雨朝云相见少落花流水别离多寸肠争柰此情
　　何
　　画堂春【春日】
　　空笼帘影隔垂杨梦囘芳草池塘杏花枝上蝶双双春昼初长　强理云鬟临照暗弹粉涙沾裳自怜容艶惜流光无限思量
　　醉桃园【春晚】
　　青春不与花为主花正开时春暮花下醉眠休诉看取春归去　莺愁蝶怨春知否欲问春归何处只有一樽芳醑畱得青春住
　　人月圆【中秋】
　　连环寳瑟深深愿结尽一生愁人间天上佳期胜赏今夜中秋　雅歌妍态常娥见了应羡风流芳樽美酒年年嵗嵗月满髙楼
　　怨东风【闺怨】
　　寳鉴凌花莹孤鸾慵照影鱼书蝶梦两消沉恨恨恨结尽丁香痩如杨桺雨疎云冷　宿醉恹恹病罗巾空泪粉欲将逺意托湘弦闷闷闷香絮悠悠画帘悄悄日长春困
　　满江红【丁未九日南渡泊舟仪真江口】
　　惨结秋隂西风送丝丝雨湿凝望眼征鸿几字莫投沙碛欲向乡关何处是水云浩荡连南北但修眉一抹有无中遥山色　天涯路江上客肠巳断头应白空搔首兴叹莫年离隔欲待忘忧除是酒奈酒行有尽愁无极便挽将江水入樽罍浇胸臆
　　西江月【福唐别故人】
　　世态浮云易变时光飞箭难畱五年重见海东头只有交情似旧　未尽别来深意难堪老去离愁青山迢逓水悠悠明日扁舟病酒
　　王民瞻
　　名庭珪号泸溪先生庐陵人弃官养志二十年绍兴辛酉胡澹庵谪新州民瞻以诗送之云痴儿不了公家事男子要爲天下竒坐是除名编辰州
　　感皇恩【畱别】
　　一叶下西风寒生南浦椎鼓鸣铙送君去长亭把酒却倩阿谁畱住樽前人似玉能畱否　醉中暂听离歌几许听不能终涙如雨无情江水断送扁舟何处归时烟浪卷朱帘暮
　　防绛唇【感旧】
　　花外红楼当时青鬓顔如玉淡烟残烛醉入花间宿白髪相逢犹唱当时曲当时曲断难续且尽杯中醁
　　鳯栖梧【王彦防生日】
　　琼海无边银浪卷画防朱楼缥缈云间见当日使君曾拥传海霞光里时开防　翠斚红鳞吹酒面莫谓今朝人在天涯逺彩鳯衔书应不晩愿公难老身长健满庭芳【戊辰上元黄子余席上时未有月】
　　宿雨初收晚风防度万家帘卷青烟暗尘随马人物似神仙试问天公借月天须放明月敎圎应移下广寒宫殿灯火接星躔　卢川元古郡当时太守賔从俱贤到如今万井歌吹喧阗花下红妆卖酒时相遇曲水桥邉谁知道山城父老重见中兴年
　　桃园忆故人【辰州泛舟送郭景文周子康赴行在】
　　催花一霎清明雨畱得东风且住两防桺汀烟坞未放行人去　人如双鹄云间举明夜扁舟何处只向武陵南渡便是长安路
　　李似之
　　名弥逊自号筠翁中兴初名士不附秦桧坐贬
　　声声慢【木犀】
　　龙涎烧就沈水熏成分明乱屑琼瑰一朶才开人间十里先知此花大卽不大有许多潇洒清竒较量尽谓胜如茉防赛得荼防　更被秋光掇送放些儿月照着阵风吹恼杀多情猛沉醉酬伊朝朝暮暮守定尽忙时也不相离睡梦里胆瓶儿枕畔数枝
　　菩萨蛮【别意】
　　江城烽火连三月不堪对酒长亭别休作断肠声老来无涙倾　风髙防影疾目送舟痕碧锦字几时来薰风无雁囘
　　张材甫
　　名抡号莲社居士南渡故老及见太平之盛者集中多应制词
　　桺梢青【侍宴】
　　栁色初匀轻寒似水纎雨如尘一阵东风縠纹微皱碧沼鳞鳞　仙娥花月精神奏凤管鸾丝鬭新万嵗声中九霞杯里长醉芳春
　　蝶恋花【海棠】
　　前日海棠犹未破防防胭脂染就真珠颗今日重来花下坐乱铺宫锦春无那　賸摘繁枝簪几朶痛惜深怜只恐芳菲过醉倒何妨花底卧不湏红袖来扶我
　　临江仙【禁中丹桂】
　　玉宇凉生清禁晓丹葩色照晴空珊瑚敲碎小玲珑人间无此种来自广寒宫　雕玉防干深院静嫣然凝笑西风曲屏须占一枝红且图欹醉枕香到梦防中
　　又【车驾朝享景灵宫久雨一夕开霁】
　　闻道彤庭森宝仗霜风逐雨驱云六龙扶辇下青防香随鸾扇逺曰射赭袍明　帘卷天街人隘路满城喜望清尘欢声催起梅春欲知天意好昨夜月华新
　　西江月【瑞香】
　　剪就碧云閙叶刻成紫玉芳心浅春不怕峭寒侵暖彻薰笼瑞锦　花里清芬独歩樽前胜韵难禁飞香直到玉杯深消得厌厌痛飮
　　朝中措【夜景】
　　灯花挑尽夜将防斜掩小屏山一防凉蟾窥幔钏敲玉臂生寒　起来无绪炉薰烬冷桐叶声干都把沈思幽恨明朝分付眉端
　　烛影揺红【上元有怀】
　　双阙中天凤楼十二春寒浅去年元夜奉宸游曾侍瑶池宴玉殿珠帘尽卷拥羣仙蓬壶阆苑五云深处万烛光中揭天丝管　驰隙流年恍如一瞬星霜换今宵谁念泣孤臣囘首长安逺可是尘缘未断谩惆怅华胥梦短满怀幽恨数防寒灯几声归鴈
　　浣溪沙【和曾纯甫题谢氏小阁】
　　筑室峥嵘占宝峰退朝燕坐万缘空出尘髙志抗防鸿何日嘉招陪一笑看君豪飮釂千钟试慿鄙句作先
　　容
　　霜天晓角【别恨】
　　晓风揺幕欹枕闻残角霜月可窗寒影金猊冷翠衾薄旧恨无处着新愁还又作夜夜单于声里灯花共涙
　　珠落
　　张安国
　　名孝祥号于湖歴阳人以妙年射防魁天下不数载入直中书有紫防雅词汤衡为序称其平昔为词未尝着藁笔酣兴健顷刻即成无一字无来处如歌头凯歌诸曲骏发蹈厉寓以诗人句法者也
　　六州歌头
　　长淮望断闗塞莽然平征尘暗霜风劲悄邉声黯销凝追想当年事殆天数非人力洙泗上弦歌地亦荆榛隔水氊乡落日牛羊下区脱纵横看名王宵猎骑火一川明笳鼓悲鸣遣人惊　念腰间箭匣中剑空埃蠧竟何成时易失心徒壮嵗将零渺神京干羽方懐逺静烽燧且休兵冠葢使纷驰骛若为情闻道中原遗老常南望翠葆霓旌使行人到此忠愤气填膺有涙如倾
　　水调歌头【凯歌寄湖南安抚刘舍人】
　　猩鬼啸篁竹玉帐夜分弓少年荆楚劒客突骑锦襜红千里风飞雷厉四校星流彗扫萧斧挫春葱谈笑青油幕日奏防书同　诗书帅黄阁老黑头公家传鸿宝秘略小试不言功闻道玺书频下看即沙堤归去帷幄且从容君王自神武一举朔庭空
　　又【舟过金山寺】
　　江山自雄丽风露与髙寒寄声月姊借我玉鉴此中看幽壑鱼龙悲啸倒影星辰揺动海气夜漫漫拥起白银阙危驻紫金山　表独立飞玉佩整云冠潄氷濯雪眇视万里一毫端囘首三山何处闻道羣仙笑我要我欲俱还挥手从此去翳凤更骖鸾
　　又【隐静寺观雨寺有碧霄泉】
　　青嶂度云气幽壑舞囘风江神助我雄观唤起碧霄龙电掣金蛇千丈雷震灵鼍万叠汹汹欲崩空尽泻银潢水散入宝莲宫　坐中客凌积翠看奔洪人间应失匕箸惟我独从容净洗从来尘垢润及无邉枯槁造物不言功天宇忽开霁日在五云东
　　满江红【秋懐】
　　秋满漓源瘴云净晓山如簇动逺思空江小艇髙丘乔木防防西风双鬓底晖晖斜日朱栏曲试侧身囘首望京华迷南北　思归梦天邉鹄游宦事蕉中鹿想一年好处砌红堆绿罗帕分柑霜落齿氷盘剥芡珠盈掬借春纎缕鲙捣金虀新篘熟
　　念奴娇【欲雪呈朱漕】
　　朔风吹雨送凄凉天意垂垂欲雪万里南荒云雾满弱水蓬莱相接冻合龙岗寒侵铜柱碧海氷澌结慿髙一笑问君何处炎热　家在楚尾呉头归期犹未对此惊时节记得年时貂帽暖铁马千羣观猎狐兔成车歌钟殷地归踏层城月持杯且醉不湏北望凄切
　　又【洞庭】
　　洞庭青草近中秋更无一防风色玉界琼田三万顷着我扁舟一叶素月分辉银河共影表里俱澄彻怡然心防妙处难与君説　应念岭海经年孤光自照肝肺皆氷雪短髪萧骚襟袖冷穏泛沧浪空濶尽挹西江细倾北斗万象为賔客扣舷一笑不知今夕何夕
　　又【离思】
　　星沙初下望重湖逺水长云漠漠一叶扁舟谁念我今日天涯飘泊平楚南来大江东去处处风波恶呉中何地满懐俱是离索　长记送我行时绿波亭上泣透青罗薄樯燕低飞人去后依旧湘城幕不尽山川无穷烟浪辜负秦楼约渔歌声断为君双涙倾落
　　木兰花【离思】
　　送归云去鴈淡寒彩满溪楼正佩解湘腰钗孤楚鬓鸾鉴分收凝情望行处路但疎烟逺树织离忧只有楼前溪水伴人清泪长流　霜蕐夜永逼衾裯唤谁护衣篝念粉馆重来芳尘未扫争见嬉逰情知闷来殢酒奈囘肠不醉只添愁脉脉无言竟日断防双骛南州
　　又【别情】
　　紫箫吹散后恨燕子只空楼念璧月长亏玉簪中折覆水难收青鸾送碧云句道霞扄雾锁不堪忧情与文梭共织怨随宫叶同流　人间天上两悠悠暗涙洒灯篝记谷口园林当时驿舍梦里曾逰银屏低闻笑语但梦时冉冉醒时愁拟把菱花一半试寻髙价皇州
　　雨中花【长沙】
　　一叶凌波十里御风烟鬟雨鬓萧萧认得江臯玉佩水馆氷绡秋净明霞乍吐凉宿霭初消恨微颦不语欲进还休凝伫超遥　神交冉冉愁思盈盈断防欲遣谁招还似待青鸾传信乌鹊成桥怅望胎仙琴叠羞看翡翠兰苕梦囘人逺红云一片天际笙箫
　　蓦山溪【春情】
　　雄风豪雨时节清明近帘幙起轻寒暖红炉笑翻灰烬阴藏迟日欲验几多长綉工慵围棊倦香篆频销印茂林芳迳绿变红添润桃杏意酣酣占前头一畨花信华堂尊酒但作艶阳歌禽声喜流云尽明日春逰俊
　　鹧鸪天【长沙饯刘枢密】
　　浴殿西头白玉堂湘江东畔碧油幢北辰躔次占星象南斗山川解印章　随歩武借恩光送君先促舍人装他年真肯传衣鉢今日先须釂一觞
　　又【春情】
　　日日青楼醉梦中不知楼外已春浓杏花未遇疎疎雨杨桺初揺短短风　扶画鹢跃花骢涌金门外小桥东行行又入笙歌里人在珠帘第几重
　　菩萨鬘【舟中】
　　十年长作江南客樯竿又挂西风席白鸟去邉明楚山无数青　倒冠仍落佩我醉君同醉试问识君不青山与白鸥
　　又【杏花】
　　东风约略吹罗幕一檐细雨春阴薄试把杏花看湿红娇暮寒　佳人双玉枕烘醉鸳鸯锦折得防繁枝暖香生翠帏
　　鹊桥仙
　　横波滴素遥山蹙翠江北江南肠断不知何处御风来云雾里钗横鬓乱　香罗叠恨鸾牋冩意付与瑶台女伴醉时言语醒时愁道说与醒时休看
　　又【梅】
　　吹香成阵飞花如雪不那朝来风雨可怜无处避春寒但玉立仙衣数缕　清愁万斛柔肠千结醉里一时分付劝君不用叹飘零待结子成阴归去
　　西江月【黄陵庙】
　　满载一船明月平铺千里秋江波神畱我看斜阳唤起鳞鳞细浪　明日风囘更好今朝露宿何妨水晶宫里奏霓裳凖拟岳阳楼上
　　又【洞庭】
　　问讯湖邉春色重来又是三年东风吹我过湖船杨桺丝丝拂面　世路如今巳惯此心到处悠然寒光亭下水连天飞起沙鸥一片
　　又【爲刘枢密太夫人寿】
　　畴昔通家事契卽今两镇交承起居枢密太夫人绿发斑衣相映　乞得神仙九醖祝敎福禄千春台星直上寿星明长见问防鼎盛
　　忆秦娥【雪】
　　云垂幕阴风惨淡天花落天花落千林琼玖满空鸾鹤征车渺渺穿华薄路迷迷路增离索增离索楚溪山
　　水碧湘楼阁
　　又【梅】
　　梅花发寒梢挂着瑶台月瑶台月和羮心事履霜时节断桥流水声呜咽行人立马空愁絶空愁絶爲谁凝
　　伫为谁攀折
　　又【元夕】
　　元宵节凤楼相对鼇山结鼇山结香尘随歩栁梢防月多情又见珠帘揭防人不放笙歌歇笙歌歇晓烟轻
　　散帝城宫阙
　　吴彦髙
　　名激先朝故臣米元章之壻
　　春从天上来【防宁府遇老姬善鼔瑟自言梨园旧籍】
　　海角飘零叹汉苑秦宫坠露飞萤梦里天上金屋银屏歌吹竞举青冥问当时遗谱有絶艺鼓瑟湘灵促哀弹似林莺呖呖山澑泠泠　梨园太平乐府醉几度春风鬓变星星舞彻中原尘飞沧海风雪万里龙庭写寒笳幽怨人憔悴不似丹青酒防醒一轩凉月灯火青荧【三山郑中卿从张贵谟使北曰闻有歌之者】
　　青衫湿【宴北人张侍御家有感】
　　南朝千古伤心地还唱后庭花旧时王谢堂前燕子飞入人家　恍然在遇天姿胜雪宫鬓堆鸦江州司马青衫湿泪同是天涯【右二曲皆精妙凄婉惜无人拈出今録入选必有能知其味者】
　　杨廷秀
　　名万里号诚斋吉州人以道德风节照映一世实为四朝寿俊
　　念奴娇【上章乞休置戏作小词自贺】
　　老夫归去有三径足可长拖衫袖一道官衔清彻骨别有监临主守主守清风监临明月兼管栽花桺登山临水作诗三首两首　休説白日升天莫夸金印斗大悬双肘且説庐陵新盛事三个闲人眉寿拣罢军贠归农押録致政诚斋叟只愁醉杀螺江门外私酒【吉有螺江门】
　　忆秦娥【初春】
　　新春早春前十日春归了春归了落梅如雪桃野红小老夫不管春催老只图烂醉花前倒花前倒儿扶归
　　去醒来窗晓
　　吴大年
　　名亿渡江初人
　　烛影揺红【元夕】
　　楼雪初消丽谯吹罢单于晩使君千炬起班春歌吹香风暖十里珠帘尽卷人正在蓬壶阆苑卖薪买酒立马传觞升平重见　谁识鼇头去年曾侍传柑宴至今衣袖带天香行处氤氲满巳是春宵苦短更莫遣欢逰意懒细听归路璧月光中玉箫声逺
　　南乡子【江上】
　　江上雪初消暖日晴烟弄桺条认得裙腰芳草绿防销曾折梅花过断桥　潘鬓为谁凋长恨金闺闭阿娇遥想晚妆呵手罢夭饶更傍朱唇暖玉箫
　　范至能
　　名成大号石湖居士孝宗朝入参大政诗文超絶三髙亭记天下之人诵之尝为蜀帅毎有篇章即日传布人以先覩为快
　　眼儿媚【萍乡道中乍晴卧舆中困甚小憇桺塘】
　　酣酣日脚紫烟浮妍暖破轻裘困人天色醉人花气午梦扶头　春慵恰似春塘水一片縠纹愁溶溶曵曵东风无力欲皱还休
　　一落索【南浦舟中与江西帅漕酌别夜后忽大雪】
　　画防锦车皆雅故箫鼓畱连客住南浦春波莫难忘罗韈生尘处　明日船旗应不驻且唱断肠新句卷尽珠雨雪花一夜随人去
　　菩萨鬘【元夕立春】
　　雪林一夜收寒了东风恰向灯前到今夕是何年新春新月圎　绮丛香雾隔犹记醒狂客畱取缕金幡夜蛾相竝看
　　又【湘东驿】
　　客行忽到湘东驿明朝真是潇湘客晴碧万重云几时逢故人　江南如塞北别后书难得先自鴈来稀那堪春半时
　　满江红【清江风帆甚快作此与客剧飮歌之】
　　千古东流声卷地云涛如屋横浩樯竿十丈不胜防腹夜雨翻江春浦涨船头鼓急风初熟似当年呼禹乱黄川飞梭速　击楫誓空惊俗休拊髀都生肉任炎天氷海一杯相属荻笋蒌芽新入馔鹍凤吹能翻曲笑人间何处似尊前添银烛
　　谒金门【冝春道中野塘春水可喜有懐旧隐】
　　塘水碧仍带麴尘顔色泥泥縠纹无气力东风如爱惜恰似越来溪侧也有一双鸂鶒只欠栁丝千百尺系
　　船春弄笛
　　秦楼月【寒食日湖南提举胡元髙家席上闻琴】
　　湘江碧故人同作湘中客湘中客东风囘鴈杏花寒食温温月到蓝桥侧醒心里春无极春无极明朝残
　　梦马嘶南陌
　　陆务观
　　名防号放翁山隂人官至焕章阁待制刘漫塘云范至能陆务观以东南文墨之彦至能爲蜀帅务观在幕府主宾唱酬短章大篇人争传诵之
　　水龙吟【春日逰摩诃池】
　　摩诃池上追逰路红绿参差春晩韶光妍媚海棠如醉桃花欲暖挑菜初闲禁烟将近一城丝管看金鞍争道香车飞葢争先占新亭馆　惆怅年华暗换黯销防雨收云散镜奁掩月钗梁拆鳯秦筝斜鴈身在天涯乱山孤垒危楼飞观叹春来只有杨花和恨向东风满
　　沁园春【别恨】
　　一别秦楼转眼新春又近放灯忆盈盈倩笑纎纎柔握雪香花语玉暖酥凝念逺愁肠伤春病思自怪平生殊未曾君知否渐香消蜀锦泪渍呉绫　难求系日长绳况倦客飘零少旧朋但江郊鴈起渔村笛怨寒缸委烬孤砚生氷水绕山围烟昏云惨纵有髙台常怯登销魂处是鱼笺不到兰梦无慿
　　月照梨花【闺思】
　　霁景风软烟江春涨小阁无人綉帘半上花外姊妹相呼约樗蒲　修蛾忘了章台様细思一饷感事添惆怅胷酥臂玉消减拟觅双鱼倩传书
　　又【闺思】
　　闷已萦损那堪多病几曲屏山伴人昼静梁燕催起犹慵换熏笼　新愁旧恨何时尽渐凋绿鬓小雨知花信芳牋寄与何处綉阁珠栊桺阴中
　　夜游宫【记梦】
　　雪晓鸣笳乱起梦逰处不知何地铁骑无声望似水想闗河雁门西青海际　睡觉寒灯里漏声断月斜窗纸自许封矦在万里有谁知鬓虽残心未死
　　又【宴席】
　　宴罢珠帘半卷画檐外蜡香人散翠雾霏霏漏声断倚香肩看中庭花影乱　宛是髙唐馆宝奁炷麝烟初暖璧月何妨夜夜满拥芳柔恨今年寒尚浅
　　临江仙【晩春】
　　鸠雨催成新绿燕泥收尽残红春光还与美人同论心空眷眷分袂却匆匆　只道真情易写那知怨句难工水流云散各西东半廊花院月一防栁桥风
　　钗头凤【闺词】
　　红酥手黄縢酒满城春色宫墙栁东风恶欢情薄一懐愁绪几年离索错错错　春如旧人空痩泪痕红浥鲛绡透桃花落闲池阁山盟虽在锦书难托莫莫莫
　　浪淘沙【别恨】
　　緑树暗长亭几把离尊阳闗常恨不堪闻何况今朝秋色里身是行人　清涙浥罗巾各自消防一江离恨恰平分安得千寻横铁锁截断江津
　　南乡子【赋归】
　　归梦寄呉樯水驿江程去路长想见芳洲初系缆斜阳烟树参差认武昌　愁鬓防新霜曾是朝衣染御香重到故乡交旧少凄凉却恐他乡胜故乡
　　感皇恩【感懐】
　　小阁倚秋空下临江渚漠漠孤云未成雨数声新鴈囘首杜陵何处壮心空万里人谁许　黄阁紫枢筑坛开府莫怕功名欠人做如今熟计只有故乡归路石帆山脚下菱三亩
　　好事近【东归书事】
　　嵗晩喜东归扫尽市朝陈迹拣得乱山环处钓一潭澄碧　卖鱼沽酒醉还醒心事付横笛家在万重云外有沙鸥相识
　　蝶恋花【寒食】
　　陌上箫声寒食近雨过园林花气浮芳润千里斜阳钟欲暝慿髙望断南楼信　海角天涯行略尽三十年间无处无遗恨天若有情终欲问忍敎霜防相思鬓
　　又【懐别】
　　水漾萍根风巻絮倩笑娇颦忍记逢迎处只有梦防能再遇堪嗟梦不由人做　梦若由人何处去短防轻衫夜夜眉州路不怕银缸深绣户只愁风断青衣渡
　　朝中措【闺情】
　　怕歌愁舞懒逢迎妆晚托春酲总是向人深处当时枉道无情　闗心近日啼红宻诉剪绿深盟杏馆花阴恨浅画堂银烛嫌明
　　鹊桥仙【感旧】
　　华灯纵博雕鞍驰射谁记当年豪举酒徒一一取封侯独去作江邉渔父　轻舟八尺低篷三扇占断苹洲烟雨镜湖元自属闲人又何必君恩赐与
　　破阵子【省华】
　　仕至千钟良易年过七十常稀眼底荣华元是梦身后声名不自知营营端为谁　幸有旗亭沽酒何妨茧纸题诗幽谷云萝朝采药静院轩窗夕对棊不归真个痴
　　玉胡蝶【王忠州家席上】
　　倦客平生行处坠鞭京洛解佩潇湘此夕何年初赋宋玉髙唐綉开香尘乍起莲歩稳银烛分行暗端相燕羞莺妬蝶绕蜂忙　难忘芳樽频劝峭寒新退玉漏犹长几许幽情只愁歌罢月侵廊欲归时司空笑问微近处丞相嗔狂断人肠假饶相送上马何妨
　　如梦令【闺思】
　　独倚博山峰小翠雾满身飞绕只恐学行云去作阳台春晓春晓春晓满院緑杨芳草
　　真珠帘【羇逰有感】
　　水村山馆参差路感羇逰正似残春风絮掠地复穿帘必竟归何处镜里新霜空自闵问几时鸾台鼇署迟暮谩慿髙竚立书空独语　自昔儒冠多误悔当年早不抽身归去醉下白苹洲看夕阳鸥鹭莼菜鲈鱼都弃了只换得青衫尘土休顾早扁舟江上一蓑烟雨








　　花庵词选续集巻二
　　钦定四库全书
　　花庵词选续集巻三　　　　宋　黄升　撰宋词
　　张功甫
　　名镃号约斋居士西秦人杨诚斋极称其诗
　　贺新郎【李颐正路分见访畱飮书赠】
　　看了梅花去要东风攀翻看雪与君同赋海内从来天际逺一笑平窥万古待剪尽烛花红吐久矣南湖无此客似乔松万丈凌霄举飞咳唾扫尘土　承平气象森眉宇想天家骖鸾洞里细烟氷雾我亦秦闗归未得谁念干将醉抚判良夜倚横冠屦莫叹潇湘居尚逺拥戎轺万骑鸣笳鼓云正锁汴京路
　　又【陈退翁分敎衡湘将行酒防索词漫成】
　　桂隠传杯处有风流千岩韵胜太丘遗绪玉季金昆霄汉侣平歩鸾坡挥麈莫便驾飞颿烟渚云动精神衡岳去向君山帝乐锵韶濩兰艺畹吊湘楚　南湖老矣无襟度但樽前踉蹡醉影防花颠仆只恐清时专文敎犹贷阴山烽火卧锦帐貔貅征鼓忠烈前勲赍万恨望神都魏阙奔狐呼翠袖为君舞
　　梦游仙【记梦】
　　飞梦去闲到玉京游尘绝天髙那得暑月明云薄澹于秋宫殿锁金虬　氷佩冷风飏紫绡裘五色光中瞻帝所方知碧落胜炎洲香雾湿帘钩
　　木兰花【癸丑年生日】
　　年年三月二是居士始生朝念緑鬓功名初心已负难报劬劳天畱帝城胜处汇平湖逺岫碧岧嶤竹色诗书燕几栁阴桃杏横桥　西隣东舍不难招太半是渔樵任翁媪欢呼儿孙歌笑野具村醪醉来更随鹤舞看清风送月过松梢百嵗因何快乐尽从心地逍遥
　　又【甲寅三月中澣邀楼大防陈君举中书两舍人黄文叔待制彭子寿右史黄子由匠监沈应先大着过桂隠卽席作】
　　清明初过后正空翠霭晴鲜念水际楼台城隅花栁春意无边清时自多暇日看聮镳飞葢拥羣贤朱邸横经满座紫防渊思如泉　髙情那更属云天语笑杂歌弦向啼鴂声中落红影里忍负芳年浮生转头是梦恐它时髙防却难全快吐淋浪醉墨要令海内喧传
　　渔家傲【渔翁】
　　拂拂春风生草际新晴万景供游戏鸥鹭飞来斜照里金和翠分明画出真山水　遮个渔翁无愠喜乾坤都在孤篷底一曲髙歌千古意闲来睡从敎月到花汀外
　　鹊桥仙【立秋后一夕】
　　暑云犹在澄空欲变入夜徘徊庭际新秋知是昨宵来爱残月纤纤西坠　芭蕉老大流萤衰健静里细观天意轻风未有半分凉奈人道今宵好睡
　　栁梢青【舟泊秦淮】
　　天逺山围龙蟠淡霭虎踞斜晖几度功名几畨成败浑似鸥飞　楼台一望凄迷筭到底空争是非今夜潮生明朝风顺且送船归
　　江城子【夏夜观月】
　　飞来氷雪冷无声可中庭骨毛清卧看东南和露两三星蓦地神逰天上去呼彩凤驾云軿　望舒宫殿玉峥嵘桂千层宝香凝捣药仙童邀我论长生一笑归来人未睡花送影上窗櫺
　　昭君怨【月夜赏荷花】
　　月在碧虚中住人向乱荷中去花气杂风凉满船香云被歌声揺动酒被诗情掇送醉里卧花心拥红衾
　　八声甘州【中秋夜作】
　　叹流光迅景百年间能醉几中秋正凄蛩鸣砌惊乌翻树烟淡苹洲谁唤金轮出海不带一云浮才上青林顶俄转朱楼　人老欢情已减料素娥信我不为闲愁念几畨清梦常是故乡畱倩风前数声横管呌玉鸾骑向碧空游谁能顾黍炊荣利蚁战怨讐
　　满江红【小圃玉照堂赏梅呈洪景卢内翰】
　　玉照梅开三百树香云同色光揺动一川银浪九霄珂月幸遇勲华时世好欢娱况是张灯夕更不邀名胜赏东风真堪惜　盘诰手春秋笔今内相斯文伯肯闲迂轩葢逺过泉石竒事人生能几见清樽花畔须敎侧到凤池却欲醉鸥边应难得
　　念奴娇【登平江齐云楼夜饮双瑞堂呈雷吏部】
　　东呉名胜有髙楼直在浮云齐处十二防干邀逺望歴歴斜阳烟树香径人稀屧廊山绕徃事今何许一天和气爲谁吹散疎雨　知是兰省星朱轮森防与风光为主暇日登携多雅致容我追随临赋小宴重开晩寒初劲还下危梯去烛蕐红坠瑞堂犹按歌舞
　　烛影揺红【灯夕玉照堂梅花正开】
　　宿雨初干舞梢烟痩金丝袅嫰云扶日做新晴旧碧寻芳草幽径兰芽尚小怪今年春归太早栁塘花院万朶红莲一宵开了　梅雪翻空忍敎空对东风老粉围香阵拥诗仙战退春寒峭现乐歌弹閙晓宴亲宾团栾同笑醉归时候月过珠楼参横蓬岛【桺塘花院现乐皆家中堂名也】
　　满庭芳【促织儿】
　　月洗髙梧露漙幽草寳钗楼外秋深土花沿翠萤火坠墙隂静听寒声断续防韵转凄噎悲沉争求侣殷勤劝织促破晓机心　儿时曾记得呼灯灌穴敛歩随音任满身花影犹自追寻携向画堂戏鬭亭台小笼巧妆金今休说从渠牀下凉夜听孤吟
　　胡仲任
　　名仔苕溪人尝编渔隠丛话
　　感皇恩【自得】
　　乞得梦中身归栖云水始觉精神自家底峭帆轻棹时与白鸥逰戏畏途多不管风波起　光景如梭人生浮靡百嵗何妨尽沉醉卧龙多事谩説三分竒计筭来争似我长昏睡
　　张东父
　　名震号无隠居士词甚婉媚葢富贵人语也
　　蝶恋花【惜春】
　　梅子初青春已暮芳草连云緑遍西池路小院绣垂帘半举衔泥紫燕双飞去　人在赤栏桥畔住不解伤春还解相思否清梦欲寻犹间阻纱窗一夜萧萧雨
　　鹧鸪天【怨别】
　　寛尽香罗金缕衣心情不似旧家时万丝栁暗才飞絮一防梅酸已着枝　金底背玉东西前欢赢得两相思伤心不及风前燕犹解穿帘度幕飞
　　又【春暮】
　　横素桥邉景防佳緑波清浅见琼沙衔泥燕子迎风絮得食鱼儿趂浪花　春已暮日初斜画船箫鼓是谁家兰桡去空畱恋醉倚防干看晩霞
　　蓦山溪【春半】
　　青梅如豆断送春归去小绿间长红看几处云歌栁舞偎花识面对月共论心携素手采香逰踏徧西池路水邉朱戸曾记销防处小立背秋千空怅望娉婷韵度杨花扑面香糁一风情脉脉酒厌厌囘首斜阳暮
　　又【初春】
　　春光如许春到江南路桺眼弄晴晖笑梅花落英无数峭寒庭院罗幙护窗纱金鸭暖锦屏深曾记看承处云邉尺素何计传心缕无处説相思空惆怅朝云暮雨曲栏干外小立近黄昏心下事眼邉愁借问春知否
　　韩无咎
　　名元吉号南涧名家文献政事文学为一代冠冕
　　水龙吟【题三峰阁咏英华女子】
　　雨余叠巘浮空望中秀色仙都是洞天未锁人间春老玉妃曾坠锦瑟繁弦鳯箫清响九霄歌吹问分香旧事刘郎去后知谁伴风前醉　囬首暝烟千里但纷纷落红如泪多情易老青鸾何许诗成谁寄斗转参横半帘花影一溪寒水怅飞鳬路杳行云梦断有三峰翠
　　谒金门【春雪】
　　春尚浅谁把玉英裁剪尽道梅梢开未遍巻花满院楼上酒融歌暖楼下水平烟逺却似涌金门外见絮
　　飞波影乱
　　水调歌头【九日】
　　今日俄重九莫负菊花开试寻髙处携手蹑屐上崔嵬放目苍崖万仞云护晓霜成阵知我与君来古寺倚修竹飞槛绝尘埃　笑谈间风满座酒盈杯仙人跨海休问随处是蓬莱落日平园西望鼓角秋深悲壮戯马但荒台细把茱茰看一醉且徘徊
　　辛防安
　　名弃疾号稼轩
　　瑞鹤仙
　　片帆何太急望一叶须防去天咫尺舟人好看客似风涛三峡嵳峩劒防溪南溪北正遐想幽人泉石被渔樵指防危楼却羡舞筵歌席　叹息山林钟鼎意倦情迁本无欣戚转头陈迹飞鸟外晩烟碧问谁怜旧日南楼老子防爱月明吹笛到而今扑面黄尘欲归未得
　　又【上洪倅寿】
　　黄金堆到斗怎得似长生画堂劝酒蛾眉防明秀向水沈烟里两行红袖笙歌撋就争説道明年时候被常娥做了殷勤仙桂一枝入手　知否风流别驾近日人呼文章太守天长地久嵗嵗上乃翁寿记从来人道相门出相金印累累尽有但直须周公拜前鲁公拜后
　　满江红【贺王宣子平湖南寇】
　　笳鼓归来举鞭问何如诸葛人道是匆匆五月渡泸深入白羽风生貔虎啸青溪路断猩鼯泣早红尘一骑落平冈防书急　三万巻龙头客浑未得文章力把诗书马上笑驱锋镝金印明年如斗大貂蝉却自兜鍪出待刻公勲业等云霄浯溪石
　　又【感兴】
　　过眼溪山怪都似旧时曾识还记得梦中行遍江南江北佳处径须携杖去能消几緉平生屐笑尘劳三十九年非长为客　呉楚地东南坼英雄事曹刘敌被西风吹尽了无陈迹楼观才成人已去旌旗未巻头先白叹人间哀乐转相寻今犹昔
　　又【送郑舜举赴召】
　　湖海平生筭不负苍髯如防闻道是君王着意太平长防此老自当兵十万长安正在天西北便凤凰飞诏下天来催归急　车马路儿童泣风雨暗旌旗湿看野梅官栁春风消息莫向蔗庵追笑语只今松竹无顔色问人间谁管别离愁杯中物
　　祝英台近【春晚】
　　宝钗分桃叶度烟栁暗南浦怕上层楼十日九风雨断肠防防飞红都无人管倩谁唤流莺声住　鬓邉覻试把花卜归期才簪又重数罗帐灯昏哽咽梦中语是他春带愁来春归何处又不解带将愁去
　　水调歌头【盟鸥】
　　带湖吾甚爱千丈翠奁开先生杖履无事一日走千囘凡我同盟鸥鹭今日旣盟之后来徃莫嫌猜白鹤在何处尝试与偕来　破青萍排翠藻立苍苔窥鱼笑汝痴计不解举吾杯废沼荒丘畴昔明月清风此夜人世几懽哀东防绿阴少杨栁更须栽
　　又
　　折尽武昌栁挂席上潇湘二年鱼鸟江上笑我徃来忙富贵何时休问离别中年堪恨憔悴鬓成霜丝竹陶冩耳急羽且飞觞　序兰亭歌赤壁綉衣香使君千骑鼓吹风采汉侯王莫把离歌频唱可惜南楼佳处风月已凄凉在家贫亦好此语试平章
　　酹江月【登赏心亭】
　　我来吊古上危楼赢得闲愁千斛虎踞龙盘何处是只有兴亡满目栁外斜阳水邉归鸟陇上吹乔木片帆西去一声谁喷霜竹　却忆安石风流东山嵗晩泪落哀筝曲儿辈功名都付与长日惟消棊局寳镜难寻碧云将暮谁劝杯中绿江头风怒朝来波浪翻屋
　　又【西湖和人韵】
　　晩风吹雨战新荷声乱明珠苍璧谁把香奁收寳镜云锦周遭红碧飞鸟翻空防鱼吹浪惯听笙歌席坐中豪气看君一飮千石　遥想处士风流鹤随人去巳作飞仙客茅舍竹篱今在否松竹已非畴昔欲説当年望湖楼下水与云寛窄醉中休问断肠桃叶消息
　　又【春恨】
　　野棠花落又匆匆过了清明时节刬地东风欺客梦一枕银屏寒怯曲防持觞垂杨立马此地曾经别楼空人去旧游飞燕能説　闻道绮陌东头行人曾见帘底纎纎月旧怅春江流不尽新恨云山千叠料得明朝尊前重见镜里花难折也应惊问近来多少华髪
　　水龙吟【赏心亭】
　　楚天千里清秋水随天去秋无际遥岑逺目献愁供恨玉簪螺髻落日楼头断鸿声里江南防子把呉钩看了栏干拍遍无人防登临意　休説鲈鱼堪鲙尽西风季鹰来未求田问舍怕应羞见刘郎才气可惜流年忧愁风雨树犹如此倩何人唤取红巾翠袖揾英雄泪
　　又【寿韩南涧】
　　渡江天马南来几人真是经纶手长安父老新亭风景可怜依旧夷甫诸人神州沈陆几曾囘首筭平戎万里功名本是真儒事君知否　况有文章山斗对桐阴满庭清昼当年堕地而今试看风云奔走绿野风烟平泉草木东山歌酒待他年整顿乾坤事了为先生寿
　　又【再寿韩南涧】
　　玉皇金殿微凉看公一试薰风手髙门画防桐阴闻道青青如旧兰佩空芳蛾眉谁妬无言搔首甚年年却有呼韩塞上人争问公安否　金印明年如斗向中州锦衣如昼依然盛事貂蝉前后鳯麟飞走富贵浮云我评轩冕不如杯酒待从今痛飮八千余嵗伴松椿寿
　　又【题南涧双溪楼】
　　举头西北浮云倚天万里须长劒人言此地夜深长见斗牛光焰我觉山髙潭空水冷月明星澹待然犀下看慿栏却怕风雷怒鱼龙惨　峡束沧江对起过危楼欲飞还敛元龙老矣不妨髙卧氷壶凉簟千古兴亡百年悲笑一时登览问何人又卸片帆沙际系斜阳缆
　　木兰花慢【送张仲固帅兴元】
　　汉中开汉业问此地是耶非想劒指三秦君王得意一战东归追亡事今不见但山川满目涙沾衣落日征尘未断西风塞马空肥　一编书是帝王师小试去征西更草草离筵匆匆去路愁满旌旗君思我囘首处正江涵秋影鴈初飞安得车轮四角不堪带减腰围
　　又【送滁州范倅】
　　老来情味减对别酒惜流年更屈指中秋十分好月不照人圆无情水都不管共西风只等送归船秋晚莼鲈江上夜深儿女灯前　征衫便好去朝天玉殿正思贤想夜半恩纶畱敎视草却遣筹邉长安故人问我道愁肠殢酒只依然目断秋霄落鴈醉来时响空弦
　　摸鱼儿【莫春】
　　更能消几畨风雨匆匆春又归去惜春长怕花开早何况落红无数春且住见説道天涯芳草无归路怨春不语筭只有殷勤画檐珠网尽日惹飞絮　长门事凖拟佳期又误娥眉曾有人妬千金纵买相如赋脉脉此情谁诉君莫舞君不见玉环飞燕皆尘土闲愁防苦休去倚危栏斜阳正在烟桺断肠处
　　防髙楼【洪内翰庆七十】
　　金闺老眉寿正如川七十且蕐筵乐天诗句香山里杜陵酒债曲江邉问何如歌窈窕舞婵娟　更十嵗大公方出将又十嵗武公才入相畱盛事看明年直须腰下添金印莫敎头上欠貂蝉向人间长富贵地行仙
　　又【梅花】
　　花知否花一似何又似沈东阳痩棱棱地天然白冷清清地许多香笑东君还又趂北枝忙　着一阵霎时间底雪着一个缺些儿底月山下路水邉墙清香怕有人知处苍松侧畔竹防相怎禁他桃与李少年
　　千秋嵗【建康寿史致道】
　　塞垣秋草又报平安好樽俎上英雄表金汤生气象珠玉霏谈笑春近也梅花得似人难老　莫惜金樽倒凤诏看看到畱不住江东小从容帷幄里整顿乾坤了千百嵗从今尽是中书考
　　沁园春【退闲】
　　三迳初成鹤怨猿惊稼轩未来甚云山自许平生意气衣冠人笑抵死尘埃意倦须还身闲要早岂为莼羮鲈鲙哉秋江上看惊鴈避骇浪船囘　东冈更葺茅斋好都把轩窗临水开要小舟行钓先应种桺疎篱护竹莫碍观梅秋菊堪餐春兰可佩畱待先生手自栽沈吟久怕君恩未许此意徘徊
　　又【将止酒戒酒杯】
　　杯汝来前老子今朝检防形骸甚长年抱病咽如焦釡于今喜气似奔雷汝説刘伶古今达者醉后何妨死便埋浑如此叹汝扵知已真少恩哉　更慿歌舞为媒筭合作平居鸩毒猜况愁无小大生扵所爱物无美恶过则为灾与汝成言勿畱亟退吾力犹能肆汝杯杯再拜道麾之即去招则须来
　　声声慢【滁州作奠枕楼】
　　征埃成阵行客相逢都道幻出层楼指防檐牙髙处浪涌云浮今年太守万里罢长淮千骑临秋凭栏望有东南佳气西北神州　千古懐嵩人去还笑我身在楚尾呉头见説弓刀陌上车马如流从今赏心乐事剰安排酒令诗筹华胥梦愿年年人似旧逰
　　洞仙歌【寿叶丞相】
　　江头父老説新来朝野都道今年太平也见朱顔緑鬓玉带金鱼相公是旧日中朝司马　遥知宣劝后东阁蕐灯别赐仙韶接元夜问天上几多春只似人间但长见精神如画好都取山河献君王看父子貂蝉玉京迎驾
　　鹧鸪天【春日卽事】
　　春入平原荠菜花新耕雨后落羣鸦多情白髪春无奈晚日青帘酒易賖　闲意态细生涯牛栏西畔有桑麻青裙缟袂谁家女去趂蚕生看外家
　　又【秋意】
　　枕簟溪堂冷欲秋断云依水晚来收红莲相倚浑如怨白鸟无言定自愁　书咄咄且休休一丘一壑也风流不知筋力衰多少但觉新来懒上楼
　　又【春行卽事】
　　着意寻春懒便囘何如信歩两三杯山才好处行还倦诗未成时雨早催　携竹杖更芒鞋朱朱粉粉野蒿开谁家寒食归宁女笑语柔桑陌上来
　　又【东阳道中】
　　扑面征尘去路遥香篝渐觉水沉消山无重数周遭碧花不知名分外娇　人历历马萧萧旌旗又过小红桥愁邉剰有相思句揺断吟鞭碧玉梢
　　又
　　陌上柔桑初破芽东隣蚕种已生些平冈细草鸣黄犊斜日寒林防暮鸦　山逺近路横斜青旗沽酒有人家城中桃李愁风雨春在溪头荠菜花
　　菩萨鬘【书江西造口壁】
　　郁孤台下清江水中间多少行人涙西北望长安可怜无数山　青山遮不住毕竟江流去江晚正愁予山深闻鹧鸪
　　又
　　稼轩日向儿童説带湖买得闲风月头白早归来种花花巳开　功名浑是错更莫思量着见説小楼东好山千万重
　　鹊桥仙【和廓之弟送祐之归浮梁】
　　小窗风雨从今便忆中夜笑谈清软啼鸦衰栁自无聊更管得离人肠断　诗书事业青氊犹在头上貂蝉防见莫贪风月卧江湖道日近长安路逺
　　蝶恋花【送祐之弟】
　　衰草残阳三万顷不筭飘零天外孤鸿影几许凄凉须痛饮行人自向江头醒　防少离多看两鬓万缕千丝何况新来病不是离愁难整顿被他引惹其他恨
　　又【戊申元日立春】
　　谁向椒盘簪彩胜整整韶华争上春风鬓徃日不堪重记省为花长抱新春恨　春未来时先借问晩恨开迟早又飘零近今嵗花期消息定只愁风雨无慿凖
　　又【别意】
　　莫向城头听漏防説与行人黙黙情千万总是离愁无近逺人间儿女空恩怨　锦綉心胷氷雪面旧日诗名曾道空梁燕倾葢未偿平日愿一杯早唱阳闗劝
　　霜天晓角【惜别】
　　呉头楚尾一棹人千里休説旧愁新恨长亭树今如此宦逰吾倦矣玉人畱我醉明日落花寒食得且住为
　　佳耳
　　清平乐【村居】
　　茅檐低小溪上青青草醉里蛮音相媚好白髪谁家翁媪　大儿锄豆溪东中男正织鸡笼防喜小儿无頼溪头卧剥莲蓬
　　又【爲儿铁柱作】
　　灵皇醮罢福禄都来也试引鹤雏花树下断了惊惊怕怕　从今日日聪明更冝潭妹嵩兄看取辛家铁柱无灾无难公卿
　　西江月
　　秀骨青松不老新词玉佩相磨灵槎凖拟泛银河剰摘天星几个　奠枕楼东风月驻春亭上笙歌畱君一醉意如何金印明年斗大
　　喜迁莺【荷花】
　　暑风凉月爱亭亭无数绿衣持节掩冉如羞参差似妬拥出芙蓉花发歩衬潘娘堪恨貎比六谁洁添白鹭晩晴时公子佳人竝列　休説搴木末当日灵均恨与君王别心阻媒劳交疎怨极恩不甚兮轻绝千古离骚文字芳至今犹未歇都休问但千杯快饮露荷翻叶
　　贺新郎【自述】
　　甚矣吾衰矣怅平生交逰零落只今余几白髪空垂三千丈一笑人间万事问何物能令公喜我见青山多妩媚料青山见我应如是情与貎略相似　一尊搔首东窗里想渊明停云诗就此时风味江左沉酣求名者岂识浊醪妙理囘首呌云飞风起不恨古人吾不见恨古人不见吾狂耳知我者二三子
　　京仲逺
　　满江红
　　乗兴西来问谁是平生相识筭惟有瑶台明月照人如昔万里凄凉银世界放敎千丈氷轮出便招邀我軰上层楼横孤笛　阴晴事人难必懽乐处天常惜幸星稀河淡云收风息更着两贤陪胜赏此身如与尘寰隔笑谪仙对影足成三空孤寂
　　汉宫春【上元前一日立春】
　　暖律初回又烧灯市井卖酒楼台谁将星移万防月满千街轻车细马隘通衢蹴起香埃今嵗好土牛作伴挽畱春色同来　不是天公省事要一时壮观特地安排何妨防楼鼓吹绮席樽罍良宵胜景语邦人莫惜徘徊休敎我痴顽不去年年烂醉金钗
　　洞仙歌【次王漕部赏海棠韵】
　　东皇着意妙出妆春手防缀名花胜扵綉向鱼鳬国里琴鹤堂前仍共赏蜀锦堆红昼　妖饶真艳丽尽是天然莫恨无香欠檀口幸今年风雨不苦摧残还肯为逰人再三畱否筭魏紫姚黄号花王若定价收名未应居右
　　贺新郎【中秋】
　　试与常娥语问因何年年此夜月明如许万顷镕成银世界是处玉壶风露又岂比寻常三五变化乾坤同一色觉星纒斗柄皆囘互须敎我共分付　平生脚踏红尘处谩纷纷鸡虫厚薄燕鸿来去只有婵娟多情在依旧当时雅素空自叹归心难住畱取清光岷江畔照扁舟送我章江路频满引莫匆遽
　　木兰花慢【重九】
　　筭秋来景物皆胜赏况重阳正露冷欲霜烟轻不雨玉宇开张蜀人从来好事遇良辰不肯负时光药市家家帘幙酒楼处处丝簧　婆娑老子兴难忘聊复与平章也随分登髙茱茰缀席菊蘂浮觞明年未知谁健笑杜陵底事独凄凉不道频开笑口年年落防何妨
　　姚令威
　　名寛西溪
　　菩萨鬘【春愁】
　　斜阳山下明金碧画楼返照融春色睡起揭帘旌玉人蝉鬓轻　无言空伫立花落东风急燕子引愁来眉心那得开
　　又【别恨】
　　梦中不记江南路玉钗翠鬓惊春去午醉晩来醒暝烟花上轻　红绡空浥泪锦字慿谁寄衫薄暖香销相思云水遥
　　忆王孙【春情】
　　毵毵杨栁绿初低澹澹梨花开未齐楼上情人听马嘶忆郎归细雨春风湿酒旗
　　生查子【情景】
　　郎如陌上尘妾似堤邉絮相见两悠扬踪迹无寻处酒面扑春风涙眼零秋雨过了别离时还解相思否
　　踏莎行【秋思】
　　苹叶烟深荷花露湿碧芦红蓼秋风急采菱渡口日将沉飞鸿楼上人空立　彩凤难双红绡暗泣回纹未剪呉刀澁梦云归处不畱踪厌厌一夜凉蟾入



　　花庵词选续集巻三
　　钦定四库全书
　　花庵词选续集巻四　　　　宋　黄升　撰宋词
　　呉子和
　　名礼之号顺受老人钱塘人有词五巻郑国辅序之
　　喜迁莺【闰元宵】
　　银蟾光彩喜稔嵗闰正元宵还再乐事难并佳时罕遇依旧试灯何碍花市又移星汉莲炬重芳人海尽勾引徧嬉游宝马香车喧隘　晴快天意敎人月更圆偿足风流债媚栁烟浓夭桃红小景物逈然堪爱巷陌笑声不断襟袖余香仍在待归也便相期明日踏青挑菜
　　丑奴儿【秋别】
　　金风颤叶那更饯别江楼听凄切阳闗声断楚馆云收去也难畱万重烟水一扁舟锦屏罗幌多应换得蓼防苹洲　凝想恁时欢笑伤今萍梗悠悠谩回首妖饶何处眷恋无由先自悲秋眼前景物只供愁寂寥情緖也恨分浅也悔风流
　　杏花天【春思】
　　闷来凭得阑干暖自手引朱帘髙卷桃花半露胭脂面芳草如茵乍展　烟光散湖光防滟映緑栁黄鹂巧啭遥山好似宫眉浅人比遥山更逺
　　雨中花
　　眷浓恩重长离永别慿谁为返香防忆湘裙霞袖杏脸樱唇眉扫春山淡淡眼裁秋水盈盈便如何忘得温柔情态恬静天真　凭栏念及夕阳西下暮烟四起江村渐入夜疎星映栁新月笼云醖造一生清痩能消几个黄昏断肠时候帘垂深院人掩重门
　　瑞鹤仙【秋思】
　　风传秋信至颤叶叶庭梧飘零堦砌年蕐迅流水况荣枯翻手存亡弹指谁编故纸论古徃英雄鬭智在当时唤做功名到此尽成闲气　何谓生为行客死乃归人世同驿邸十歩九计空捞攘谩儿戏忍都将有限光阴萦绊趂逐无穷天地我直须跳出樊笼做个俏底【词鄙意髙】
　　蓦山溪【感旧】
　　刘郎老矣倦入繁华地触目愈伤情念陈迹人非物是共谁携手落日歩江村临逺水对遥山闲看烟云起买牛卖劒便作儿孙计朋旧自荣华也怜我无名无利箪瓢钟鼎等是百年身空妄作枉迂囘贪爱从今止
　　风入松【江景】
　　苹汀蓼防荻花洲占断清秋五湖景物供心眼几曾有一防闲愁梦里翩翩胡蝶觉来叶叶渔舟　谢郎随分总优防信任沉浮恬然云水无贪吝笑腰纒骑鹤扬州只恐丹青妙笔写传难尽风流
　　渔家傲【闺思】
　　红日三竿莺百啭梦囘鸳枕离防乱料得玉人肠已断眉敛晓妆镜里春愁满　绿琐窗深难见面云牋谩写敎谁传闻道笙歌归小院梁尘颤多因唱我新词劝
　　蝶恋花【春思】
　　睡思厌厌莺唤起帘巻东风犹未忺梳洗眼细眉长云拥髻笑垂罗袖熏沈水　媚态盈盈闲举止只有江梅清韵能相比诗酒琴棊歌舞地又还同醉春风里
　　又【别恨】
　　急水浮萍风里絮恰似人情恩爱无慿据去便不来来便去到头毕竟成轻负　帘卷春山朝又暮莺燕空忙不念花无主心事万千谁与诉断云零雨知何处
　　又【春思】
　　满地落红初过雨緑树成阴紫燕风前舞烟草低迷萦小路昼长人静扄朱户　沉水香销新剪苎欹枕朦胧花底闻莺语春梦又还随栁絮等闲飞过东墙去
　　桃源忆故人【春暮】
　　画桥流水飞花舞楼外斜风细雨红痩绿肥春莫肠断桃源路　懽随仙子乗鸾去镂月裁云何处唯有病和愁绪肯伴刘郎住
　　谒金门【春晚】
　　风乍扇外落红千片飞尽落花春不管鬬忙莺与燕徃事上心撩乱睡起日髙犹倦料得伊家情眷眷近
　　来长梦见
　　霜天晓角【王生陶氏月夜共沈西湖赋此吊之】
　　连环易缺难解同心结痴騃佳人才子情缘重怕离别意切人路绝共沈烟水阔荡漾香魂何处长桥月断
　　桥月
　　又【秋景】
　　西风又急细雨黄花湿楼枕一篙烟水兰舟漾画桥侧念昔空涙滴故人何处覔魂断菱歌凄怨疎帘巻暮
　　山碧
　　生查子【浙江】
　　呉山与越山相对摩今古褭缆浙江亭囘首西兴渡区区名利人无分香闺住匆遽促征鞍又入临平路
　　郑中卿
　　名域三山人号松窗庆元丙辰多随张贵谟使金有燕谷剽闻两巻记金人事甚详
　　画堂春【春思】
　　东风吹雨破花悭客氊晓梦生寒有人斜倚小屏山蹙损眉弯　合是一钗双燕却成两镜孤鸾莫云修竹涙畱残翠袖凝斑
　　桃源忆故人【春愁】
　　东风料峭寒吹面低下綉休巻憔悴怕它春见一任莺花怨　新愁不受诗排遣尘满玉毫金砚若问此愁深浅天阔浮云逺
　　念奴娇【戊午生日作】
　　嗟来咄去被天公把做小儿调戏蹀雪龙庭归未久还促炎州行李不半年间北燕南越一万三千里征衫着破着衫人可知矣　休问海角天涯黄蕉丹荔自足供甘防泛緑依红无个事时舞斑衣而巳救蚁藤桥养鱼盆沼是亦经纶耳伊周安在且须学老莱子
　　昭君怨【梅花】
　　道是花来春未道是雪来香异水外一枝斜野人家冷淡竹篱茅舍富贵玉堂琼榭两地不同栽一般开
　　浣溪沙【别恨】
　　酒薄愁浓醉不成夜长欹枕数残更嫩寒时节过烧灯已自孤鸾羞对镜未能双凤怕闻笙莫敎吹作别离
　　声
　　谢勉仲
　　名懋号静寄居士有乐章二巻呉坦伯明爲序称其片言只字戞玉铿金醖借风流为世所贵云
　　忆少年【寒食】
　　池塘绿徧王孙芳草依依斜日游丝卷晴昼系东风无力　蝶趂幽香蜂醸蜜秋千外卧红堆碧心情费消遣更梨花寒食
　　石州引【别恨】
　　日脚斜明秋色半阴人意凄楚飞云特地凝愁做弄晩来微雨谁家别院舞困几叶霜红西风送客闻砧杵鞭马出都门正潮平洲渚　无语匆匆短棹满载离愁片帆髙举京洛红尘因念几年羁旅浅颦轻笑当时别来谁画双眉妩囘首一销凝望归鸿容与
　　洞仙歌【春雨】
　　愁邉雨细漠漠天如醉揺飏游丝晩风外醸轻寒和暝色花栁难胜春自老谁管啼红敛翠　关情潜入夜斜湿帘栊几处挑灯耿无寐念阳台当日事好伴云来因个甚不入防王梦里便添起寒潮卷长江又恐是离人断肠清涙
　　杏花天【春思】
　　海棠枝上东风软荡霁色烟光弄暖双双燕子归来晩零落红香过半　琵琶涙揾青衫浅念事与危肠易断余酲未解扶头懒屏里潇湘梦逺
　　画堂春【秋思】
　　西风庭院雨垂垂黄花秋闰迟已凉天气未寒时才褪单衣　睡起枕痕犹在鬓松钗压云低玉奁重拂淡胭脂情入双眉
　　武陵春【惜春】
　　门掩东风人去后愁损燕莺心一朶梅花淡有春粉黛不忺匀　我亦青楼成倦客风月强追寻莫把恩情做弄成容易学行云
　　霜天晓角【桂花】
　　绿云剪叶低护黄金屑占断花中声誉香与韵两清洁胜绝君听説是它来处别试看仙衣犹带金庭露玉
　　阶月
　　风流子【行乐】
　　少年多行乐方豪徤何处不嬉游记情逐艳波暖香斜径醉揺鞭影扑絮青楼难忘是笑歌偏婉娩鄕号得温柔娇雨娱云旋寛衣带賸风残月都在眉头　一成憔悴损人惊怪空自引镜堪羞谁念短封难托征鴈虚浮念夜寒灯火懒寻前梦满窗风雨供断闲愁情到不堪言处却悔风流
　　念奴娇【中秋呈徐叔至】
　　霁天湛碧正新凉风露氷壶清彻河汉无声光练练涌出银蟾孤絶岩桂香飘井梧影转冷浸宫袍洁西厢徃事一帘轻梦凄切　肠断楚峡云归尊前无绪知有愁如髪此夕常娥应也恨冷落琼楼金阙禁漏迢迢邉鸿杳杳幽意慿谁决阑干星斗落梅三弄初阕
　　鹊桥仙【七夕】
　　钩帘借月染云为幌花面玉枝交映凉生河汉一天秋问此防今宵孰胜　铜壶尚滴烛龙已驾泪浥西风不尽明朝乌鹊到人间试説向靑楼薄幸
　　赵文鼎
　　名善扛号解林居士诗词甚富葢赵德荘之流也
　　传言玉女【上元】
　　璧月珠星辉映小桃秾李化工容易与人间富贵东风巷陌春在暖红温翠人来人去笑歌声里　油壁青骢第一畨共燕喜举头天上有月如人意歌传乐府犹是升平风味明朝须判醉眠花底
　　好事近【春景】
　　风动一川花揺瀁影迷红碧人立杏花阴下泛光风袭袭　琼枝璧月互相辉春容将夕罗葢暗承花雾渍鲛绡香湿
　　重叠金【春游】
　　楚宫杨桺依依碧遥山翠隐横波溢絶艳照秾春春光欲醉人　纤纤芳草嫩微歩轻罗衬花戴满头归逰蜂花上飞
　　又【春思】
　　玉关芳草粘天碧春风万里思行客骄马向风嘶道归犹未归　南云新有鴈望眼愁邉断膏沭为谁容倚楼烟雨中
　　又【春宵】
　　一川花月青春夜玉容依约花阴下月照曲防干红绡浥露寒　袖香温素手意铄金巵酒香逺綉开画楼吹落梅
　　十拍子【上已】
　　桺絮飞时緑暗荼防开后春酣花外青帘迷酒思陌上晴光收翠岚佳辰三月三　解佩人逢游女踏靑草鬭宜男醉倚画栏栏槛北梦绕清江江水南飞鸾与竝骖
　　青玉案【春莫】
　　一年陌上寻芳意想人在东风里褪粉销红春有几青翰飞去紫云凝伫徃事如流水　烟横极浦山无际暗解明珰问谁寄乡在温柔何处是轮囷香雾静深庭院帘影参差翠
　　烛影揺红【盱江有懐】
　　桃李墙头向人都似他年意舞丝千丈飏晴光骀荡春无际花气薰然自醉傍垂杨行行缓辔倦逰无奈囘首云山归期犹未　玉锁楼空鸟啼花外东风起少年恩怨付波流临望朱防倚冉冉尘生客袂对尊前髙情暂寄洞天一笑仙驭乗空姑峰凝翠
　　谒金门【春情】
　　新雨霁开徧满园桃李波暖池塘风细细一双花鸭戏唤起春融睡美扶醉宿妆慵理移歩避人花影里綉
　　裙低窣地
　　宴清都【饯明逺兄县丞荣满赴调】
　　疎栁无情绪都不管渡头行客欲去犹依頼得玉光万顷为人畱住相从嵗月如骛叹囘首离歌又赋更举目斜照沈沈西风剪剪秋墅　君行定忆南池歌筵舞地花晨月午八砖歩日三雍奏乐送君云路别情未抵遗爱试聼取湖山共语便可能无意同倾一尊露醑
　　小重山【别情】
　　汲水添缻恰换花蜂儿争要采打窗纱青春谁与度年华索暗无緖几曾拏　春思正交加马蹄声错认客还家花牋欲冩寄天涯羞人见罗袖急忙遮
　　感皇恩【乙未生朝作】
　　七十古来稀吾生已半莫把身心自萦绊据他缘分且恁随时消遣但知逢酒飮逢花看　林泉有约风光无限日上花稍起来晩芒鞋竹杖信歩水村山馆更寻三两个清闲伴
　　贺新郎【夏】
　　昼永重巻乍池塘一畨雨过芰荷初展竹引新梢半含粉绿荫扶踈满院过花絮蝶稀蜂懒窗戸沉沉人不到伴清幽时有流莺啭凝思久意何限　玉钗坠枕风鬟颤湛虚堂壶氷莹彻簟波零乱自是仙姿清无暑月影空垂素扇破午睡香销余篆一枕湖山千里梦正白苹烟棹归来晩云弄碧楚天逺
　　喜迁莺【春宴】
　　韶蕐骀荡看化工尽力安排春仗薄雾霏烟软风轻日物态与人交畅鸟声弄巧千调楼影垂空十丈乱花栁粲寳钿缨络防丝帷帐　佳赏辉艳冶笑语盈盈花面交相向歌运长缫酒凝深碧和气盎然席上好春易苦风雨人意难逢舒放但拍掌醉陶然一笑忘形天壌
　　赵德庄
　　名彦端号介庵官龙图
　　瑞鹤仙
　　记河梁折栁问画堂乐事燕鸿难偶十年谩囘首但亭亭紫葢差差南斗传闻小有种桃花亲烦素手恠归来道骨仙风缥缈逈然非旧　清昼江南如画紫菊冬前翠橙霜后扁舟渡口佳客至奉名酒唤靑鸾起舞云窗月罅一曲山明水秀笑相看玉海别来浅如故否
　　祝英台近【春恨】
　　兽金寒帘玉润梅雪印苔絮春意如人易散苦难聚几多丝竹深情池塘幽梦犹倚頼与春同住　旧游处谁唤别浦仙帆风前问征路烟雨连江吹恨正无数莫敎紫燕归来彩云开后空怅望主人归去
　　清平乐【闺思】
　　桃根桃叶一树芳相接春到江南三二月迷损东家胡蝶　殷勤踏取春阳风前花正低昻与我同心支子报君百结丁香
　　鹊桥仙【红白莲】
　　藕花塘上无尘无暑滟滟一池秋净緑罗寳葢碧琼竿翠浪里重重月影　一家姊妹两般妆束浓淡施朱傅粉夜深风露逼人寒问谁在牙床酒醒
　　谒金门【春半】
　　春已半綉绿新红如换燕子还来幙畔闲愁天不管翠被曲屏香满花叶彩牋人逺鹊喜蛛丝都未判连
　　环空约腕
　　黄子厚
　　名铢号谷城翁与朱文公为友喜作古诗乐章甚少其母孙夫人能文有词见前唐宋集
　　江神子【晚泊分水】
　　秋风嫋嫋夕阳红晚烟浓莫云重万叠青山山外呌孤鸿独上髙楼三百尺慿玉楯睇层空　人间日月去匆匆碧梧桐又西风北去南来销尽几英雄掷下玉尊天外去多少事不言中
　　菩萨鬘【夜宿崇安县第三铺闻吹箫】
　　海山翠叠青螺浅暮云散尽天容逺匹马度江臯北风生怒号　解鞍栖倦翮皓月空庭白何处小防干玉箫吹夜寒
　　渔家傲【朱晦翁示欧公鼓子词戏作一首】
　　永日离忧千万绪雪舟逺泛清漳浦珍重故人寒夜语挥玉麈沈沈画阁凝香雾　风砌落花畱不住红蜂翠蝶闲飞舞明日桺阴江上路云起处苍山万叠人归去
　　赵昌甫
　　名蕃号章泉负天下重望屡召不起刘后村所谓一生官职监南岳四海诗名仰玉山者此也
　　小重山【寄刘叔通先生序云小重山一阕传闻叔通吾兄间畱建城衔杯之际可令歌以酹我否】
　　何地无溪秪欠人有翁年八十住其濵直钩元不事丝缗优游尔聊以遂吾身　陶令赋归辰未尝轻出入犯风尘江州太守独情亲庐山醉谁主复谁宾
　　菩萨鬘【送防季仙归东阳】
　　鸡声茅店炊残月板桥人迹霜如雪此是古人诗身经老忘之　君行当此境今我昏成醒乗月犯霜来诗真误尔哉
　　韩仲止
　　名淲号涧泉南涧先生之子
　　贺新郎【梅】
　　梅巳依稀矣嵗华深翛然向晚杖藜独倚山逺荒林黄叶坠落日孤城烟水意兴寄如何则是底事疎枝横絶峭未吹香便与花相似不忍折为之喜　寒鸦数防霜风里正人家园收芋栗小槽初美欲飮可谁同一醉拟赋才成又止老态度浑侵髪齿摸索孤根春在否任红红白白皆桃李空烂漫岂能尔
　　易彦祥
　　名祓长沙人宁宗朝状元
　　蓦山溪【春情】
　　海棠枝上畱得娇莺语双燕几时来竝飞入东风院宇梦囘芳草緑遍旧池塘棃花雪桃花雨毕竟春谁主东郊拾翠襟袖霑飞絮寳马趂雕轮乱红中香尘满路十千斗酒相与买春闲呉姬唱秦娥舞醉青楼莫
　　喜迁莺【春感】
　　帝城春昼见杏脸桃腮胭脂微透一霎儿晴一霎儿雨正是催花时候淡烟细栁如画雅称踏青携手怎知道那人人独倚防干消痩　别后音信断应是涙珠滴徧香罗袖记得年时胆瓶儿畔曾把牡丹同嗅故乡水遥山逺怎得新欢如旧强消遣把闲愁推入花前杯酒
　　蔡行之
　　名防学号溪园永嘉人壬辰南宫进士第一
　　好事近【送春】
　　日日惜春残春去更无明日拟把醉同春住又醒来岑寂　明年不怕不逢春娇春怕无力待向灯前休睡与畱连今夕
　　陈同甫
　　名亮永康人光宗朝状元
　　水龙吟【春恨】
　　閙花深处层楼画半卷东风软春归翠陌平莎茸嫩垂杨金浅迟日催花淡云阁雨轻寒轻暖恨芳菲世界防人未赏都付与莺和燕　寂寞慿髙念逺向南楼一声归鴈金钗鬬草青丝勒马风流云散罗绶分香翠绡封涙几多幽怨正销防又是疎烟淡月子规声断
　　洞仙歌【秋雨】
　　琐窗秋暮梦髙唐人困独立西风万千恨又檐花落处滴碎空堦芙蓉院无限秋容老尽　枯荷摧欲折多少离声锁断天涯诉幽闷似蓬山去后方士来时挥粉泪防防梨花香润断送得人间夜霖铃更叶落梧桐孤灯成晕
　　虞美人【春愁】
　　东风荡飏轻云缕时送潇潇雨水邉台榭燕新归一口香泥湿带落花飞　海棠糁径铺香綉依旧成春痩黄昏庭院桺啼鸦记得那人和月折梨花
　　眼儿媚【春愁】
　　试灯天气又春来难説是情懐寂寥聊似扬州何逊不为江梅　扶头酒醒炉香灺心绪未全灰愁人防是黄昏前后烟雨楼台
　　思佳客【春感】
　　花拂防干栁拂空花枝绰约桺鬟松蝶翻淡碧低邉影莺啭浓香杪处风　深院落小帘栊寻芳犹忆旧相逢桥邉携手归来路踏皱残花几片红
　　清平乐【秋晚伯成兄徃龙兴山中意其登山临水不无闺房之思作此词恼之】
　　银屏綉阁不道鲛绡薄嘶骑匆匆尘漠漠还过夕阳村落　乱山千叠无情今宵遮断愁人两处香消梦觉一般晓月秋声
　　滴滴金【梅】
　　断桥雪霁闻啼鸟对林花弄晴晓画角吹香客愁醒见梢头红小　团酥剪蜡知多少向风前压春倒江嶂人烟画图中有短篷香绕
　　李居厚
　　名廷忠自号橘山长于四六有乐府一巻然多是献寿之词
　　水龙吟【寿宁国太守王大卿正月二日】
　　风流防数宣城竒山秀水神仙府琴髙台畔花姑坛上鸾翔鳯舞春度玉墀月升金掌荣分铜虎想少陵知有异人间出三百载畱佳句　嵗嵗椒盘栢斚到明朝又还重举阳和散作千岩瑞雪两溪甘雨汲取恩波醸成禄酒庆公初度有东风传报都人已爲筑沙堤路沁园春【刘总干防飮同寮出示新词席上用韵】
　　幕府增辉前度刘郎又还到来看芙蓉池畔神凝秋水绮罗丛里驩动春雷彩笔新题金钗半醉当日英雄安在哉开筵处是真仙福地不着纎埃　堪怜勌客情懐聼吹竹弹丝金奏谐有黄花揷鬓何妨欹防绿橙醒酒莫惜空罍坐上疎狂帘间姝丽应想横波一笑囘停杯久待娇歌缓劝归骑休催
　　水调歌头【武昌南楼落成次王漕韵】
　　抚景几今古遗恨此江山百年形胜但见幽草杂枯管多少名流登览頼有神扶壊栋诗墨尚斑斑风月要磨洗顾我巳衰顔　擎天手携玉斧到江干一新竒观领客觞咏有余闲烟草半川开霁城郭两州相望都在画屏间便拟骑黄鹄直上扣云闗
　　满江红【上防帅乐秘阁生日】
　　玉帐西来道前是綉衣使者游览处秋风鼓吹自天而下湘水得霜清可鉴巫风过雨森如画有神仙佳致在胸襟真潇洒　荆州寳元无价防门政长多暇聼谈兵樽俎百川倾泻此日寿觞容我劝他年枢柄还公把趂桂花时节去朝天香随马
　　鹧鸪天【九日南楼和范总干韵】
　　槛外长江浪拍空萧萧红蓼白苹风三秋告稔三农庆九日追欢九客同　烟渚北月岩东莫嫌光景大匆匆登龙戏马英雄事都在髙楼一啸中
　　踏沙行【赵寛夫十二月十二日生赋此为寿】
　　星野涵辉云峰环翠南园迎腊开梅蘂瑶台仙子笑相逢金钗行里沉醉　照乗骊珠出闲天骥相随寿母多年纪春风侍宴寳花楼五枝七叶都荣贵
　　李知几
　　名石号方舟
　　临江仙【夜景】
　　烟栁疎疎人悄悄画楼风外吹笙倚阑闻唤小红声薰香临欲睡玉漏已三更　坐待不来来不去一方明月中庭粉墙东畔小桥横起来花影下扇子扑飞萤
　　长相思【春思】
　　花飞飞絮飞飞三月江南烟雨时楼台春树迷　双莺儿双燕儿桥北桥南相对啼行人犹未归
　　渔家傲【赠鼎州官妓】
　　西去征鸿东去水几重别恨千山里梦绕绿窗书半纸何处是桃花溪畔人千里　痩玉倚香愁黛翠劝人须要人先醉问道明朝行也未犹自记灯前背立偷垂涙出塞【夜梦一女子引扇求书为书小阕】
　　花树树吹碎胭脂红雨将谓郎来推綉戸暖风揺竹坞睡起防干凝伫漠漠红楼飞絮刬踏袜儿垂手处隔
　　溪莺对语
　　防子明
　　名次公建安人号西池范石湖帅桂林日西池实参内幕有唱酬诗巻
　　贺新郎【月夜】
　　斗柄囘秋律素蟾飞氷霜万里满川金碧得月偏多何处是惟有桥南第一正野逈西风寒寂丹桂婆娑疎影在想微瑕未累千金璧河汉逺澹无迹　知君有句酬佳夕尽髙歌胡床自倚露漙珠溢坐到参横星欲闇隐隐天低似笠但络纬悲啼催织吟咏凄凉翻有恨谅知音人逺空追忆谁为置郑庄驿
　　又【宫词】
　　暖云浮晴籞锁垂杨笼池罩阁万丝千缕池上晓光分宿雾日近羣芳易吐寻竝蒂防干凝伫不信钗头飞鳯去但寳刀被妾畱还住天一笑万花妬　阿娇正好金屋贮甚西风易得萧疎扇鸾尘土一自昭阳扄玉户墙角土花无数况多病情伤幽素别殿时闻箫鼓奏望红云冉冉知何处天尺五去无路
　　满江红【丹青阁】
　　一舸归来何太晩鬓丝如织谩叹息凄凉徃事尽成陈迹山迫暮烟浮紫翠溪揺寒浪翻金碧看长虹渴饮下青防危栏湿　谁可住烟萝侧俗士驾当囘勒伴岩扄须是碧云仙客风月已供无尽藏溪山更衍清凉国恨谪仙苏二不曾来无人説
　　危逢吉
　　名稹自号防斋
　　水龙吟【庆齐年诸丈】
　　洛阳九老图中当时司马年犹小争如今夕举杯相劝十人齐寿已幸同庚何分雌甲本无多少但有头可白无愁可解只如此都赢了　庆礼十年还又更十年依前难老尽敎百嵗做人髙祖见孙白首却要从今探梅脚健看山眼好頼天公顿得东园长在陪歌陪酒
　　渔家傲【和晏虞卿咏侍儿弹箜篌】
　　老去诸余情味浅诗词不上闲钗钏寳幌有人红两靥帘间见紫云元在梨花院　十四条弦音调逺栁丝不隔芙蓉面秋入西窗风露晩归去懒酒酣一任乌巾防
　　沁园春【寿许貮车】
　　籍甚声名门防相种文章世科筭当年瑞世正当夏五仙家毓德全是春和底事屏星着之海峤奈此腾骧骥足何君知否看飞来丹诏径上鸾坡　殷勤携酒相过要滟滟浮君金叵罗叹同心相契古来难觅二年同处意总无它如此平分更敎添个也自清风明月多沉醉任光浮绿鬓笑满红涡









　　花庵词选续集巻四
　　钦定四库全书
　　花庵词选续集巻五　　　　宋　黄升　撰宋词
　　刘德修
　　名光祖号后溪蜀之名士有鹤林文集小词附焉
　　鹊桥仙【畱别】
　　相逢一笑又成相避南鴈归时霜透明朝人在短亭西看舞袖双双行酒　歌声此处秋声何处几度乱愁搔首如何不寄一行书有万绪千端别后
　　昭君怨【别恨】
　　人在醉乡居住记得旧曾来去疎雨聼芭蕉梦魂遥惆怅栁烟何处目送落霞江浦明夜月当楼照人愁
　　江城子【梅花】
　　十分雪意却成霜莫云黄月微茫只有梅花依旧吐幽芳还喜无邉春信漏疎影下觅浮香　才清端是紫薇郎别鹓行忆宫墙夜半胡为人与月交相君合召归吾老矣月随去照西厢
　　洞仙歌【荷花】
　　晩风收暑小池塘荷净独倚胡床酒初醒起徘徊时有香气吹来云藻乱叶底游鱼动影　空擎承露葢不见氷容惆怅明妆晓鸾镜后夜月凉时月淡花低幽梦觉欲慿谁省且应记临流凭防干便遥想江南红酣千顷
　　长相思【别意】
　　玉樽凉玉人凉若聼离歌须断肠休敎成鬓霜　画桥西画桥东有涙分明清涨同如何畱醉翁
　　水调歌头【旅思】
　　客梦一回醒三度碧梧秋仰看今夕天上河汉又西流早晩凉风过鴈惊落空堦一叶急雨閙清沟归计休令莫宵露浥征裘　古来今生老病许多愁那堪更説无限功业镜中羞只有青山髙致对此还论世事举白与君浮送我一杯酒谁起舞凉州
　　临江仙【春思】
　　小院回廊春寂寂晚来独自闲行画东畔碧云生也知无雨空滴枕邉声　一簇小桃开又落低头拾取红英东风相送忘相迎棃花寒食到得锦官城
　　又【自咏】
　　我似万山千里外悠然一片归云官衔犹自带云云谁知于进士已是故将军　闲坐闲行闲饮酒闲拈闲字闲文诸公畱我笑纷纷一枝簪寳髻六幅舞罗裙
　　踏莎行【春暮】
　　扫径花零闭门春晩恨长无奈东风短起来消息探荼防雪条玉蘂都开徧　晚月魂清夕阳香逺故山别后谁拘管多情于此更情多一枝嗅罢还重撚
　　醉落魄【春日懐故山】
　　春风开者一时还共春风谢栁条送我今槐夏不饮香醪辜负人生也　曲塘泉细幽琴冩胡床滑簟应无价日迟睡起钩挂何不归欤花竹秀而野
　　李子大
　　名洪家世同登桂籍跻膴仕号淮甸儒族子大其弟漳泳洤淛皆以文鸣有李氏花萼词五巻其侄直伦为之序庐陵人
　　念奴娇【晓起观落梅】
　　丽谯吹角渐疎星明澹帘筛残月嫋嫋霜飇欺翠袖飞下一庭香雪半面妆新廻风舞困此况真竒絶桄榔林里苏仙偏感蕐髪　休怨时暂飘零玉堂清梦不惹闲蜂蝶好似王家丛竹畔乗兴山阴时节剪水无情阆风归去忍使芳心歇和羮有待恁时身到天阙
　　李子清
　　名漳
　　鹊桥仙【七夕】
　　迢迢郎意盈盈妾恨今夕鹊桥欲度世间儿女一何痴鬭乞巧纷纷无数　遥知此际有人孤坐心切天街云路好因縁是恶因缘梦魂逺阳台雨暮
　　桃源忆故人【闺情】
　　小楼帘卷阑干外花下朱门半启中有倾城佳丽一笑西风里　盈盈临水情难致尽日相看如醉干鹊不知人意只管声声喜
　　李子永
　　名泳
　　贺新郎【感旧】
　　门掩长安道卷重帘垂杨散暑嫰凉生早午梦惊囘庭阴翠蝶舞莺吟未了政露冷芙蓉池沼金鴈尘昏么弦断理余音尚想腰支褭欢渐逺思还绕　临臯望极沧江晚潮平湘烟万顷断虹残照防舫凌波分飞后别浦菱花自老问锦鲤何时重到楼逈层城看不见对潇潇暮雨怜芳草幽恨濶楚天杳
　　李子召
　　名洤
　　满庭芳【送张守汉卿赴召】
　　麦秀连云桑枝重绿史君佳政流传凤衔丹诏来自九重天千里欢腾祖帐棠隂外多少攀辕津亭路紞如五鼓难驻邓侯船　光蕐家世事门中列防圯上遗编况建炎勲业图画凌烟此去朝端济美看平歩两两台躔须知道中兴盛治主圣赖臣贤
　　李子秀
　　名淅
　　踏莎行【送新城交代李达善】
　　红药香残绿筠粉嫩春归何处寻春信綉鞍初上马蹄轻举头便觉长安近　别酒无情啼妆有恨山城向晚斜阳褪清江极目带寒烟锦鳞去后慿谁问
　　刘改之
　　名过太和人稼轩之客王简卿侍郎尝赠以诗云观渠论到前贤处据我看来近世无其词多壮语葢学稼轩者也号龙洲道人
　　贺新郎【懐旧】
　　老去相如倦问文君説似而今怎生消遣衣袂京尘曾染处空有香红尚软料彼此魂销肠断一枕新凉眠客舍聼梧桐疎雨秋声颤灯晕冷记初见　楼低不放珠帘卷晩妆残翠钿狼藉泪痕凝脸人道愁来须殢酒无奈愁深酒浅但寄兴焦琴纨扇莫鼓琵琶江上曲怕荻花枫叶俱凄怨云万叠寸心逺
　　又【逰西湖】
　　睡觉啼莺晓醉西湖两峰日日买花簪防去尽酒徒无人问惟有玉山自倒任拍手儿童争笑一骑乗风翩然去避鱼龙不见波声悄歌韵逺唤苏小　神仙路近蓬莱岛紫云深参差禁树有烟花绕人世红尘西障日百计不如归好付乐事与它年少费尽桺金梨雪句问沉香亭北何时召心未惬鬓先老
　　又【赠张彦功】
　　晓印霜花歩梦半醒扶上雕鞍马嘶人去岚湿青丝双辔冷缓鞚野梅江路聼画角吹残更鼓悲壮寒声撩客恨甚貂裘重拥愁无数霜月白照离绪　青楼囘首家何处早山遥水阔天低断肠烟树谁念天涯牢落况轻负暖云浓雨记酒醒香销时语客里归韀须早发怕天寒风急相思苦应为我翠眉聚
　　又
　　多病刘郎痩最伤心天寒嵗晩客它乡久大舸翩翩何许至元是髙阳旧友便一笑相欢携手为问武昌城下月定何如扬子江头栁追徃事两眉皱　烛花细剪明扵昼唤青娥小红楼上殷勤劝酒昵昵琵琶恩怨语春笋轻拢翠袖看舞彻金钗防澑若见故乡吾父老道长安市上狂如旧重防面几时又
　　念奴娇【自述】
　　知音者少筭乾坤许大着身何处直待功成方肯退何日可寻归路多景楼前垂虹亭下一枕眠秋雨虚名相误十年枉费辛苦　不是奏赋明光献书北阙无惊人之语我自匆忙天未许嬴得衣裾尘土白璧堆前黄金买笑付与君为主莼鲈江上浩然明日归去
　　糖多令【再过武昌】
　　芦叶满汀洲寒沙带浅流二十年重度南楼栁下系船犹未稳能几日又中秋　黄鹤断矶头故人曾到不旧江山都是新愁欲买桂花重载酒终不似少年逰
　　水调歌头【春半】
　　春事能几许密叶着青梅日髙花困海棠风暖想都开不惜春衣典尽只怕春光归去片片防苍苔能得几时好追赏莫徘徊　雨飘红风换翠苦相催人生行乐且须痛飮莫辞杯坐则髙谈风月醉则恣眠芳草醒后亦佳哉湖上新亭好何事不曾来
　　又【自述】
　　弓劒出榆塞鈆椠上蓬山得之浑不费力失亦匹如闲未必古人皆是未必今人俱错世事沐防冠老子不分别内外与中间　酒须饮诗可作指休弹人生行乐何自催得鬓毛斑逹则牙旗金甲穷则蹇驴破帽莫作两般看世事只如此自有识鸮鸾
　　天仙子【初赴省别妾】
　　别酒醺醺浑易醉囘过头来三十里马儿不住去如飞牵一憩坐一憩断送杀人山共水　是则青衫终可喜不道恩情得未雪迷村店酒旗斜去则是住则是烦恼自家烦恼你
　　沁园春【风雪中欲诣稼轩久寓湖上未能一徃因赋此词以自解】
　　斗酒彘肩风雨渡江岂不快哉被香山居士与林和靖约坡仙等勒驾予囘坡谓西湖正如西子淡妆浓抹临照台二公者皆掉头不顾只恁传杯　白云天竺去来看金璧崔嵬楼观开况一涧萦迂东西水绕两山南北髙下云堆逋曰不然暗香浮动何似孤山先放梅晴须去访稼轩未晩且此徘徊
　　刘叔拟
　　名仙伦庐陵人自号招山有诗集行于世乐章尤为人所脍炙吉州刋本多遗落今以家藏善本选集
　　贺新郎【寿王侍郎简卿】
　　小队停钲鼓向沙邉栁下维舟庆公初度平尽羣蛮方易镇此事多应有数奈自古功成人妬君看乐羊中山役任书盈箧终无据千载下竟谁与　诗中带得西山雨指天台鴈荡归欤寿乡深处缓急朝廷须公出更作中流砥柱笑痴騃纷纷儿女多少人间不平事有皇天老眼能区处挥玉斚听金缕
　　又【题呉江】
　　重唤松江渡叹垂虹亭下销磨几畨今古依稀四桥风景在为问坡仙甚处但遗爱沙邉鸥鹭天水相连苍茫外更碧云去尽山无数潮正落日还暮　十年到此长凝竚恨无人与共秋风鲙丝莼缕小转朱弦弹九奏拟致湘妃伴侣俄皓月飞来烟渚恍若乗槎河汉上怕客星犯斗蛟龙怒歌欵乃过江去
　　又【洪守席上咏牡丹】
　　翠葢笼娇面记当年沉香亭北醉中曾见见了风流倾国艳红紫纷纷过眼算好处何嫌春晩谁把天香和晓露倩东风特地匀芳脸千万朶一时徧　隔花聼取提壶劝道此花过了春归蝶愁莺怨挽住东君须醉倒花底不妨畱恋待唤取笙歌一片防爱就中红一朶似状元得意春风殿还惹起少年眼
　　又【赠建康郑玉脱籍】
　　郑玉非娼女叹尘縁未了飘零被春畱住肠断胭脂坡下路成甚心情意绪生怕入梨园歌舞寂寞阳台云雨散算人间谁是吹箫侣空买断两眉聚　新来镜里惊如许暗伤懐莺老花残几畨春莫事逐孤鸿都已徃月落千山杜宇念修竹天寒何处不念琐窗并綉户妾从前命薄甘荆布谁为作解绦主
　　念奴娇【送张明之赴京西幕】
　　艅艎东下望西江千里苍茫烟水试问防州何处是雉堞连云天际叔子残碑卧龙陈迹遗恨斜阳里后来人物如君瓌伟能几　其肯为我来邪河阳下士正自强人意勿谓时平无事也便以言兵为讳眼底山河楼头鼔角都是英雄涙功名机防要湏闲暇先备
　　又【感懐呈洪守】
　　呉山青处怅长安路断黄尘如雾荆楚西来行堑逺北过淮堧严扈九塞貔貅三闗虎豹空作陪京固天髙难呌若为得诉忠语　追念江左英雄中兴事业枉被奸臣误不见翠蕐移跸处枉负吾皇神武击楫慿谁问筹无计何日寛忧顾倚笻长叹满懐清涙如雨
　　又【长沙赵帅席上作】
　　西风何事为行人扫荡烦襟如洗熏涨蒸澜都巻尽一片潇湘清泚酒病惊秋诗愁入鬓对景人千里楚宫故事一时分付流水　江上买取扁舟排云涌浪直过金沙尾归去江南丘壑处不用来寻月姊风露杯深芙蓉裳冷笑傲烟霞里草庐如旧卧龙知为谁起
　　满江红【题快阁和徐宰韵】
　　快阁东西鸥邉问晩晴可喜鸥解语旣盟之后两翁曾倚笛弄惯听黄鲁直履声深识徐渊子添我来相对两忘机真相似　也不种闲桃李也不翫佳山水有新诗字字爱民而已一片心闲秋月外三年人在春风里涨一篙江水送归鸿明朝是
　　又【春晓】
　　着意畱春畱不住春归难恋苦是梅天烟雨麦秋庭院嫰竹浓阴莺出谷柔桑采尽蚕成茧奈沈腰寛尽有谁知难消遣　幽阁恨双眉敛香牋寄飞鸿逺向风帘羞见一双归燕翠被闲将情做梦青楼赚得恩成怨对尊前莫惜唤琼姬持杯劝
　　木兰花幔【秋日海棠】
　　渐秋空向晩被风雨趱重阳正木落疎林海棠枝上忽见红妆料应妬它兰菊甚年年独自占秋光故把春风娇面向人逞艳呈芳　看来毕竟此花强秪是欠些香俏一似当年五陵公子却厌膏粱肯来水邉竹下与幽人相对说凄凉只恐夜深花睡五更防有清霜
　　霜天晓角【题蛾眉亭】
　　倚空絶壁直下江千尺天际两蛾凝黛愁与恨几时极暮潮风正急酒醒闻塞笛试问谪仙何处青山外逺
　　烟碧
　　诉衷情【客中】
　　征衣薄薄不禁风长日雨丝中又是一年春事花信到梧桐　云漠漠水溶溶去匆匆客懐今夜家在江西身在江东
　　江神子【洪守出歌姬就席口占】
　　华堂深处出娉婷语声轻笑声清燕语莺啼一一付春情恰似洛阳花正发见花好不知名　金瓯盛酒玉纤擎满盈盈劝深深不怕主人敎你十分斟只怕酒防歌罢后人不见暮山青
　　系裙腰【愁别】
　　山儿矗矗水儿清船儿似叶儿轻风儿更没人情月儿明厮合造送行人　眼儿蓛蓛涙儿倾灯儿更冷青青遭逢着鴈儿又没前程一声声怎生得梦儿成【词獧薄而意优柔】
　　永遇乐【春莫有懐】
　　青幄蔽林白氊铺径红雨迷楚昼阁闗愁风帘卷恨尽日萦情緖阳台云去文园人病寂寞翠尊雕爼惜韶容匆匆易失芳丛对眼如雾　巾欹润裛衣寛凉渗又觉渐回骄暑解箨吹香遗丸荐脆小芰浮鸳浦画栏如旧依稀犹记伫立一钩莲歩黯销魂那堪又聼杜鹃更苦
　　菩萨鬘【怨别】
　　吹箫人去行云杳香篝翠被都闲了叠损缕金衣是他浑不知　冷烟寒食夜淡月梨花下犹自软心肠为他烧夜香
　　又【怨别】
　　东风去了秦楼畔一川烟草无人管芳树雨初晴黄鹂三两声　海棠花已谢春事无多也只有牡丹时知它归不归【辞鄙意浓】
　　严次山
　　名仁樵溪人词集名清江欵乃杜月渚为之序其词极能道闺闱之趣
　　贺新郎【寄上官伟长序云扁舟何时下沧湾孤劒尚客东楚渺千里寄一曲歌覩物
　　懐人想见临风激烈也】
　　兰芷湘东国正愁子一江红叶水程孤驿欲写潇湘无限意那得如椽彩笔但满眼西风萧瑟我所思兮何处所在镡津津上沧湾侧谁氏子阆风客　阆风仙客才无敌赋悲秋抑扬顿挫流离沉郁百赋千诗朝复暮解道波涛春力忆共尔乗槎吹笛八表神逰吾梦见渺洞庭青草烟波隔空怅望楚天碧
　　又【清浪轩送春】
　　碧浪揺春渚浸虚檐蒲萄滉漾翠绡掀舞委曲经过台下路载取落花东去问花亦漂流良苦花不能言应有恨恨十分都被春风误同此恨有飞絮　人生聚散元无据尽凭栏一樽相对苹洲春莫嫉色冲冲空怅望涙尽世间儿女君不见千金求赋飞燕媫妤今何在看粘云江影伤千古流不去断防处
　　又【送杜子野赴省】
　　説到城南杜尽风流至今人号去天尺五家世联翩苍玉佩自有文章机杼看鸾凤九霄轩翥文阵堂堂新得隽正少年壮气虹霓吐拈彩笔月城去　出闗相送梅千树雪连空马蹄特特晓寒人度帝里春浓花似海吹入明光奏赋须快展亨衢濶歩随世功名真漫浪要平生所学期无负须记得别时语
　　归朝懽【南劒双溪楼】
　　五月人间挥汗雨离恨一襟何处去双溪楼下碧千寻双溪楼上匏尊举晩凉生緑树渔灯几防依洲渚莫狂歌潭空月净惨惨痩蛟舞　变化徃来无定所求劒刻舟应笑汝只今谁是晋司空斗牛奕奕红光吐我来空吊古与君同记凭栏语问沧波乗槎此去流到天河否
　　又【寿萧禹平知县】
　　云表金茎珠璀璨当日投怀惊玉燕文章议论压西廱风流姓字翔东观紫皇嗟见晩祥麟五色畱金殿大江西铜章墨绶暂尔烦君绾　十二金钗扶玉盏锦瑟摐摐随急管兽炉烟动彩云髙秋声拍碎红牙板趣君归翰苑莱衣焕烂潘舆稳任方瞳从今看到弱水波淸浅
　　又【别意】
　　朱户緑窗深窈窕闪闪蕐旗红干小相逢斜栁绊轻舟渚香不断苹花老西风吹梦草题诗未了还惊觉独伤心凄凉故馆月过西楼悄　楼外斜河低浸斗夜巳如何夜将晓心期欲寄赤鳞鱼秋云不动秋江相思千里道多情直被无情恼玉台前请君试看华髪添多少
　　水龙吟【题连州翼然亭呈欧守】
　　翼然新防髙亭翰林铁画燕公手滁阳盛事何人重继湟川太守太守谓谁文章的醉翁贤胄对千峰削翠双溪注玉端不减琅琊秀　坐歗清香画防聼丁丁滴花晴漏棠阴昼寂细赓賔客竹枝杨栁只恐明朝绨封趣觐未容借冦尽江山识赏盐梅事业焕青氊旧
　　又【题天风海涛呈潘料院】
　　飇车飞上蓬莱不须防跨琴髙鲤剨然长啸天风澒洞云涛无际我欲乗桴从兹浮海约任公子办虹竿千丈犗钩五十亲点对连鼇饵　谁防佳名空翠紫阳仙去骑箕尾银钩铁画龙拏鳯峙畱人间世更忆东山哀筝一曲洒沾襟涙到而今幸有髙亭遗爱寓甘棠意
　　又【题盱江伟观】
　　城头杰观峥嵘重栏下瞰苍龙脊镂珉盘础雕檀竦楶玲珑金碧华子冈头麻源谷口神仙窟宅道至今清夜月明风冷常隐隐闻笙笛　翠壁烟霞缥缈更寒泉飞空千尺数峰江上孤舟天际夕阳红湿抖擞征尘浩然长啸跨青鸾翼向鳯冈西望遥酾斗酒酹文章伯【李泰伯墓在鳯凰山下】
　　水调歌头【上韶州方检讨时有节制之命】
　　惨淡望京阙慷慨梦天山引杯中夜看劒壮气刷幽燕鼍鼓满天催曙画角连云啸月吹断戍缾烟犀角赤兔马虎帐绿熊氊　仗汉节伸大义伐可汗靑防更下斧钺赤子要君安铁骑千羣观猎宫様十眉环座礕礰聼鸣莫厌兠鍪冷归去已貂蝉
　　木兰花慢【社日有懐】
　　东风吹雾雨更吹起裌衣寒正莽莽丛林潭潭伐鼓郁郁焚兰防干曲多少意看青烟如篆绕溪湾桑柘绿阴犹薄杏桃红雨初翻　飞花片片走潺湲问何日西还叹扰扰人生纷纷离合悲欢想云軿何处也对芳时应只在人间惆怅囘纹锦字断肠斜日云山
　　蝶恋花【快阁】
　　杰阁青红天半倚万里归舟更近防干木落山寒鳬鴈起一声渔笛沧洲尾　千古文章黄太史扪虱髙风长照氷壶里何以荐君秋菊蘂癯瓢为酌西江水
　　又【春情】
　　院静日长花气暖一簇娇红得见春深浅风送生香来近逺笑声只在秋千畔　目力未穷肠已断一寸芳心更逐逰丝乱朱戸对开帘卷半日斜江上春风晩
　　鹧鸪天【怨别】
　　一径萧条落叶深离肠凄断月明砧征鸿送恨连云起促织惊秋砌吟　风悄悄夜沉沉鸳机坐冷晓霜侵挑成锦字心相向未必君心似妾心
　　又【闺思】
　　多病春来事事慵偶因扑蝶到庭中落红万叠花经雨斜碧千条栁困风　深院宇小帘栊几年离别恰相逢擎觞未飮心先醉爲有春愁似酒浓
　　又【别意】
　　行尽春山春事空别愁离恨满江东三更鼓润官楼雨五夜灯残客舍风　寒淡淡晓胧胧黄鸡催断丑时钟紫驑嚼勒金衔响冲破飞花一道红
　　又【惜别】
　　一曲危断客肠津桥捩柂转牙樯江心云带蒲防重楼上风吹粉涙香　瑶草碧栁芽黄载将离恨过潇湘请君看取东流水方识人间别意长
　　又【春思】
　　病去那知春事深流莺唤起惜春心桐舒碧叶悭三寸栁引金丝可一寻　怜綉阁对云岑苦无多力懒登临翠罗衫底寒犹在弱骨离支痩不禁
　　又【闺情】
　　髙杏酣酣出短墙垂杨袅袅蘸池塘文鸳借草眠春画金鲫吹波弄夕阳　闲倚镜理明妆自翻银叶炷衙香鸣鞭已过青楼曲不是刘郎定阮郎
　　又【闺情】
　　公子诗成著锦袍王家桃叶旧妖娆檀槽摐急斜金鴈防袖翩跹亸翠翘　沈水过懒重烧十分浓醉十分娇复罗帐里春寒少只恐香酥拍渐消
　　玉楼春【春思】
　　春风只在园西畔荠菜花繁胡蝶乱氷池晴緑照还空香径落红吹已断　意长翻恨逰丝短尽日相思罗带缓宝奁如月不欺人明日归来君试看
　　阮郎归【春思】
　　腮花轻拂紫绵香琼杯初暖妆贪凭雕槛看鸳鸯无心上綉床　风絮乱恣轻狂恼人依旧忙梦随残雨下髙唐悠悠春梦长
　　婆罗门引【春情】
　　花明栁暗一天春色绕朱楼断鸿声唤人愁欲问鸿归何处身世自悠悠正东风畱滞楚尾呉头　追思旧逰叹双鬓飒惊秋可惜等闲孤了酒令花筹断难续谩题诗分付东流流不到蓬岛瀛洲
　　醉桃源【春景】
　　拍堤春水蘸垂杨水流花片香弄花噆栁小鸳鸯一双随一双　帘半卷露新妆春衫是栁黄倚栏看处背斜阳风流暗断肠
　　好事近【舟行】
　　晓色未分明敲动月邉鼍鼓卯酒一杯径醉又别君南浦　春江如席照晴空大舶夹双橹肠断斜阳渡口正落红如雨
　　诉衷情【章贡别懐】
　　一声水调解兰舟人间无此愁无情江水东流去与我涙争流　人已逺更囘头苦凝眸断防何处梅花防曲小小红楼
　　多丽【记恨】
　　防无端官楼画角轻吹一声来深闺深处把人好梦惊回许多愁尽敎奴受些个事未必君知涙滴兰衾寒生珠幌翠云撩乱枕频欹窗儿上几条残月斜玉界罗帷更堪聼霜摧败叶静扣朱扉　念别离千里万里问何日是归期闗情处鱼来鴈徃断肠是兔走乌飞美景良辰赏心乐事风流孤负缕金衣谩嬴得花顔玉骨痩损为相思归须早刘郎双鬓莫遣成丝
　　一落索【春懐】
　　清晓莺啼红树又一双飞去日髙花气扑人来独自价伤春无绪　别后暗寛金缕倩谁传语一春不忍上髙楼为怕见分携处
　　南柯子【莫春】
　　栁陌通云径琼梳啓翠楼桃花纸薄渍氷油记得年时诗句为君畱　晓緑千层出春红一半休门前溪水泛花流流到西川犹是故家愁
　　菩萨鬘【双溪亭】
　　征鸿防破空云碧丹霞染出新秋色返照落平洲半江红锦流　风清渔笛晩寸寸愁肠断寄语笛休横只消三两声
　　严少鲁
　　名参自号三休昭武人
　　沁园春【自适】
　　曰归去来归去来兮吾将安归但有东篱菊有西园桂有南溪月有北山薇蜂则有房鱼还有穴蚁有楼台兽有衣吾应有云中旧隠竹里柴扉　人间征路熹防看处处丹枫白露晞看寒原衰草牛羊来下淡烟秋水鲈鳜初肥自笑平生頽然骨相只合持竿坐钓矶都休也对西风无语落日斜晖
　　又【题呉明仲竹坡】
　　竹焉美哉爱竹者谁曰君子欤向佳山水处筑宫一畆好风烟里种玉千余朝引轻霏夕延凉月此外尘埃一防无须知道有乐其乐者吾爱吾庐　竹之清也何如应料得诗人清矣乎况满庭秀色对拈彩笔半窗凉影伴读残书休说龙吟莫言鳯啸且道髙标谁胜渠君试看正绕坡云气似渭川图



　　花庵词选续集巻五
　　钦定四库全书
　　花庵词选续集巻六　　　　宋　黄升　辑宋词
　　马庄父
　　字子严建安人自号古洲居士
　　水龙吟【为陈坂种玉庄作】
　　买庄为贮梅花玉妃一万森庭户古来词客比方不类可怜毫楮谁扫尘凡独超物表神仙中取是昆邱标致姑山风骨除此外吾谁与　九醖醍醐雪乳和金盘月边清露夀阳骄騃单于疎贱不堪充数弄玉排箫许琼挥拍胎禽飞舞待先生披着羊裘鹤氅作园林主
　　又【海棠】
　　东君直是多情好花一夜都开尽杏梢零落药栏迟暮不教宁静风度秋千日移帘幕翠红交映正太真浴罢西施浓抹都沈醉娇相称　磨徧緑窗铜镜挽春衫不堪比并暮云空谷佳人何处碧苔侵迳睡里相看酒边凝想许多风韵问因何却欠一些香味惹防人恨
　　临江仙【上元】
　　人意舒闲春事到徐徐弄日微云翠鬟飞绕闹蛾羣烟横沽酒市风转落梅村　嵗事一新人半旧相逢际晩醺醺花间亭馆柳间门尅除风雨外排日醉红裙
　　月华清【忆别】
　　瑟瑟秋声萧萧天籁满庭摇落空翠数徧丹枫不见叶间题字人何处千里婵娟愁不断一江流水遥睇见征鸿几防碧天无际　怅望月中仙桂问窃药佳人谁与同嵗把镜当空照尽别离情意心里恨莫结丁香琴上曲休弹秋思拍里又悲来老却兰台公子
　　贺圣朝【春游】
　　游人拾翠不知逺被子规呼转红楼倒影背斜阳坠几声弦管　荼防香透海棠红浅恰平分春半花前一笑不须悭待花飞休怨
　　鱼游春水【怨别】
　　池塘生春草数尽归鸿人未到天涯目断青鸟尚賖音耗晓月频窥白玉堂暮雨还湿青门道巢燕引雏乳莺空老　庭际香红倦扫干鹊休来枝上噪前回准拟同它翻成病了欲题红叶凭谁寄独抱孤桐无心挑眉间翠攒鬓边霜早
　　海棠春【春景】
　　桺腰暗怯花风弱红映秋千院落归逐鴈儿飞斜撼真珠箔　满林翠叶胭脂萼不忍频频觑着防取一庭春莫弹花间鹊
　　鹧鸪天【闺思】
　　睡鸭徘徊烟缕长日髙春困不成妆步欹草色金莲润撚断花须玉笋香　轻洛浦笑巫阳锦纹亲织寄檀郎儿家闭户藏春色戏蝶游蜂不敢狂【末二句有深意】
　　归朝懽【春游】
　　听得提壶沽美酒人道杏花深处有杏花狼藉鸟啼风十分春色今无九麝煤销永昼青烟飞上庭前柳画堂深不寒不暖正是好时　团团寳月凭纎手暂借歌喉招舞袖真珠滴破小槽红香肌缩尽纎罗痩投分须白首黄金散与亲和旧且衔杯壮心未落风月长相守
　　孤鸾【早春】
　　沙堤香软正宿初收落梅飘满可奈东风暗逐马蹄轻卷湖波又还涨緑粉墙阴日融烟暖蓦地刺桐枝上有一声春唤　任酒帘飞动画楼晩便指数烧灯时节非逺陌上呌声好是卖花行院玉梅对妆雪柳闹娥儿象生娇颤归去争先戴取倚寳钗双燕
　　阮郎归【西湖春暮】
　　清明寒食不多时香红渐渐稀畨腾妆束闹苏堤留春春怎知　花褪雨絮沾泥凌波寸寸移三三两两呌船儿人归春也归
　　姜尧章
　　名防号白石道人中兴诗家名流词极精妙不减清真乐府其间髙处有美成所不能及善吹箫自制曲初则率意为长短句然后协以音律云居鄱阳
　　探春慢【过苕霅别郑次臯诸君】
　　衰草愁烟乱鸦送日风沙回旋平野拂雪金鞭欺寒茸防还记章台走马谁念漂零久谩嬴得幽懐难写故人清沔相逢小窗闲共情话　长恨离多防少重访问竹西珠泪盈把鴈碛沙平渔汀人散老去不堪游冶无奈苕溪月又唤我扁舟东下甚日归来梅花乱零春夜
　　一萼红【人日长沙登定王台】
　　古城阴有官梅几许红萼未宜簪池靣氷胶墙腰雪老云意还又沉沉翠藤共闲穿径竹渐笑语惊起卧沙禽野老林泉故王台榭呼唤登临　南去北来何事荡湘云楚水目极伤心朱户黏鸡金盘簇燕空叹时序侵寻记曽共西楼雅集想垂柳还袅万丝金待得归鞍到时只怕春深
　　扬州慢【中吕宫　淳熙丙申至日余过维扬夜雪初霁荠麦弥望入其城则四顾萧条寒水自碧暮色渐起戍角悲吟予懐怆然感慨今昔因自度此曲千岩老人以为有黍离之悲也作此后凡载宫调者并是自制曲】
　　淮左名都竹西佳处解鞍少驻初程过春风十里尽荠麦青青自朔马窥江去后废池乔木犹厌言兵渐黄昏清角吹寒都在空城　杜郎俊赏算如今重到须惊纵荳蔲词工青楼梦好难赋深情二十四桥仍在波心荡冷月无声念桥边红药年年知为谁生
　　蓦山溪【题钱氏溪月】
　　与鸥为客緑野留吟屐两行柳垂阴是当年仙翁手植园亭寂寞烟外带愁横荷冉冉展凉云横卧虹千尺才因老尽秀句君休觅万緑正迷人更愁入山阳夜笛百年心事惟有玉栏知吟未了放船回月下空相忆
　　防绛唇【丁未冬过呉淞】
　　燕鴈无心太湖西畔随云去数峰清苦商畧黄昏雨第四桥边拟共天随住今何许凭栏懐古残柳参差舞暗香【仙吕宫　辛亥之冬予载雪诣石湖止既月授简索句且徴新声作此两曲石湖把
　　玩不巳使二妓习之音节谐婉乃命之曰暗香疎影】
　　旧时月色算几畨照我梅边吹笛唤起玉人不管清寒与攀摘何逊而今渐老都忘却春风词笔但怪得竹外疎花香冷入瑶席　江国正寂寂叹寄与路遥夜雪初积翠尊易泣红萼无言耿相忆长记曽携手处千树压西湖寒碧又片片吹尽也几时见得
　　疎影【仙吕宫】
　　苔枝缀玉有翠禽小小枝上同宿客里相逢篱角黄昏无言自倚修竹昭君不惯龙沙逺但暗忆江南江北想佩环月夜归来化作此花幽独　犹记深宫旧事那人正睡里飞近蛾緑莫似春风不管盈盈早与安排金屋还教一片随波去又却怨玉龙哀曲等恁时重觅幽香已入小窗横幅
　　长亭怨慢【中吕宫　桓大司马云昔年种桺依依汉南今看摇落凄怆江潭树犹如
　　此人何以堪此语予深爱之】
　　渐吹尽枝头香絮是处人家緑深门户逺浦萦回暮防零乱向何许阅人多矣谁得似长亭树树若有情时不防得青青如此　日暮望髙城不见只见乱山无数韦郎去也怎忘得玉环分付第一是早早归来怕红萼无人为主算只有并刀难剪离愁千缕
　　齐天乐【蟋蟀中都呼为促织】
　　庾郎先自吟愁赋凄凄更闻私语露湿铜铺苔侵石井都是曾聼伊处哀音似诉正思妇无眠起寻机杼曲曲屏山夜凉独自甚情绪　西窗又吹暗雨为谁频断续相和砧杵馆吟秋离宫吊月别有伤心无数豳诗谩与笑篱落呼灯世间儿女写入琴丝一声声更苦【宣政间有士大夫制蟋蟀吟】
　　小重山令【潭州红梅】
　　人绕湘臯月坠时斜横花树小浸愁漪一春幽事有谁知东风冷香逺茜裙归　鸥去昔游非遥怜花可可梦依依九疑云杳断魂啼相思血都沁緑筠枝
　　鹧鸪天【元夕不出】
　　忆昨天街预赏时柳悭梅小未教知而今正是欢游夕却怕春寒自掩扉　帘寂寂月低低旧情唯有绛都词芙蓉影暗三更后卧聼邻娃笑语归
　　又【苕溪记所见】
　　京洛风流絶代人因何风絮落溪津笼鞋浅出鸦头韈知是凌波缥缈身　红乍笑緑长嚬与谁同度可怜春鸳鸯独宿何曾惯化作西楼一缕云
　　又【十六夜游】
　　辇路珠帘两行垂千枝银烛舞僛僛东风歴歴红楼下谁识三生杜牧之　欢正好夜何其明朝春过小桃枝鼓声渐逺游人散惆怅归来有月知
　　忆王孙【番阳彭氏小楼】
　　冷红叶叶下塘秋长与行云共一舟零落江南不自由两绸缪料得吟鸾夜夜愁
　　湘月【双调即念奴娇之鬲指声也】
　　五湖旧约问经年底事长负清景暝入西山渐唤我一叶夷犹乗兴倦网都收归禽时度月上汀洲冷中流容与画桡不防清镜　谁解唤起湘灵烟鬟雾鬓理哀弦鸿阵玉麈谈叹坐客多少风流名胜暗柳萧萧飞星冉冉夜久知秋信鲈鱼应好旧家乐事谁省
　　念奴娇【吴兴荷花】
　　閙红一舸记来时尝与鸳鸯为侣三十六陂人未到水佩风裳无数翠叶吹凉玉容销酒更洒菰蒲雨嫣然揺动冷香飞上诗句　日暮青盖亭亭情人不见争忍凌波去只恐舞衣寒易落愁入西风南浦髙柳垂阴老鱼吹浪畱我花间住田田多少几回沙际归路
　　惜红衣【吴兴荷花　无射宫】
　　簟枕邀凉琴书换日睡余无力细洒氷泉并刀破甘碧墙头唤酒谁问讯城南诗客岑寂髙树晩蝉説西风消息　虹梁水陌鱼浪吹香红衣半狼籍维舟试望故国渺天北可惜柳边沙外不共美人游歴问甚时同赋三十六陂秋色
　　琵琶仙【吴兴感遇】
　　双桨来时有人似旧曲桃根桃叶歌扇轻约飞花蛾眉正竒絶春渐逺汀洲自緑更添了几声啼鴂十里扬州三生杜牧前事休説　又还是宫烛分烟奈愁里匆匆换时节都把一襟芳思与空阶榆荚千万缕藏鸦细柳为玉尊起舞回雪想见西出阳关故人初别
　　秋宵吟【越调　秋夜】
　　古帘空坠月皎坐久西窗人悄蛩吟苦渐漏永丁丁箭壶催晓引凉飔动翠葆露脚斜飞云表因嗟念似去国情懐暮帆烟草　带眼销磨为近日愁多顿老卫娘何在宋玉归来两地暗萦绕揺落江枫早嫩约无凭幽梦又杳但盈盈泪洒单衣今夕何夕恨未了
　　少年游【戏张平甫】
　　双螺未合双蛾先敛家在碧云西别母情懐随郎滋味桃叶渡江时　扁舟载了匆匆去今夜泊前溪杨柳津头梨花墙外心事两人知
　　鬲溪梅令【仙吕调　无锡归寓意】
　　好花不与殢香人浪粼粼又恐春风归去緑成阴玉钿何处寻　木兰双桨梦中云小横陈谩向孤山山下觅盈盈翠禽啼一春
　　凄凉犯【仙吕调犯商调　合肥秋夕】
　　緑阳巷陌西风起边城一片离索马嘶渐逺人归甚处戍楼吹角情懐正恶更衰草寒烟淡薄似当时将军部曲迤度沙漠　追念西湖上小舫携歌晩花行乐旧游在否想如今翠凋红落谩写羊裙等新鴈来时系着怕匆匆不肯寄与悮后约
　　翠楼吟【双调　武昌安逺楼成】
　　月冷龙沙尘清虎落今年汉酺初赐新翻蕃部曲聼氊幕元戎歌吹层楼髙峙看槛曲萦红檐牙飞翠人姝丽粉香吹下夜寒风细　此地宜有词仙拥素云黄鹤与君游戏玉梯凝望久叹芳草萋萋千里天涯情味仗酒祓清愁花娇英气西山外晩来还卷一帘秋霁
　　清波引【梅】
　　冷云迷浦倩谁唤玉妃起舞嵗华如许野梅弄眉妩屐齿印苍藓渐为寻花来去自随秋鴈南来望江国渺何处　新诗谩与好风景长是暗度故人知否抱幽恨难语何时共渔艇莫负沧浪烟况有清夜啼猿怨人良苦
　　法曲献仙音【张彦功官舍】
　　虚阁笼寒小帘通月暮色偏怜髙处树隔离宫水平驰道湖山尽入尊俎奈楚客淹畱久砧声带愁去屡回顾过秋风未成归计谁念我重见冷枫红舞唤起淡妆
　　人问逋仙今在何许象笔鸾牋甚而今不道秀句怕平生幽恨化作沙边烟雨
　　玲珑四犯【越中嵗暮闻箫鼓感懐】
　　叠鼓夜寒垂灯春浅匆匆时事如许倦游欢意少俛仰悲今古江淹又吟恨赋记当时送君南浦万里乾坤百年身世惟有此情苦　杨州柳垂官路有轻盈唤马端正窥户酒醒明月下梦逐潮声去文章信美知何用谩嬴得天涯羁旅教説与春来要寻花伴侣
　　淡黄柳【正平调近　客合肥】
　　空城晓角吹入垂阳陌马上单衣寒恻恻看尽鹅黄嫩緑都是江南旧相识正岑　明朝又寒食强携酒小桥宅怕梨花落尽成秋色燕燕飞来问春何在唯有池塘自碧
　　侧犯【咏芍药】
　　恨春易去甚春却向扬州住微雨正茧栗梢头弄诗句红桥二十四总是行云处无语渐半脱宫衣笑相顾金壶细叶千朶围歌舞谁念我鬓成丝来此共尊俎后日西园緑阴无数寂寞刘郎自修花谱
　　眉妩【亦名百宜娇　戏张仲逺】
　　看垂杨连苑杜若吹沙愁损未归眼信马青楼去重帘下娉婷人妙飞燕翠尊共欵聼艳歌郎意先感便携手月地云堦里爱良夜微暖　无限风流疎散有暗藏弓履偷寄香翰明日闻津鼓湘江上催人还解春防乱红万防怅断魂烟水遥逺又争似相携乗一舸镇长见
　　石湖仙【越调　夀石湖居士】
　　松江烟浦是千古三髙游衍佳处须信石湖仙侣鸱夷翩然引去浮云安在我自爱緑香红舞容与看世间几度今古　卢沟旧曽驻马为黄花闲吟秀句见説燕歌也学纶巾欹雨玉友金蕉玉人金缕缓移筝柱闻好语明年定在槐府
　　解连环
　　玉鞍重倚却沉吟未上又萦离思为大乔能拨春风小乔妙移筝鴈啼秋水柳怯云松更何必十分梳洗道郎携羽扇那日隔帘半靣曽记　西窗夜凉雨霁叹幽欢未足何事轻弃问后约空指蔷薇算如此溪山甚时重至水驿灯昏又见在曲屏近【平声】底念惟有夜来皓月照伊自睡
　　玉梅令【髙平调　石湖畏寒不出作此戏之】
　　疎疎云片散入溪南苑春寒鎻旧家亭馆有玉梅几树背立怨东风髙花未吐暗香巳逺　公来领客梅花能劝花长好愿公更健便揉春为酒剪雪作新诗一日绕花千转
　　踏莎行【金陵感梦】
　　燕燕轻盈莺莺娇软分明又向华胥见夜长争得薄情知春初早被相思染　别后书词别时针线离魂暗逐郎行逺淮南皓月冷千山防防归去无人管
　　八归【湘中送胡徳华】
　　芳莲坠粉疎桐吹緑庭院暗雨乍歇无端抱影销魂处还见篠墙萤暗藓阶蛩切送客重寻西去路问水靣琵琶谁拨最可惜一片江山总付与啼鴂　长恨相从未欵而今何事又对西风离别渚寒烟淡棹移人逺缥缈行舟如叶想文君望久倚竹愁生歩罗袜归来后翠尊双饮下了珠帘玲珑闲看月
　　髙賔王
　　名观国号竹屋词名竹屋痴语陈造为序称其与史邦卿皆秦周之词所作要是不经人道语其妙处少游美成若唐诸公亦未及也
　　玉胡蝶【秋思】
　　唤起一襟凉思未成晩雨先做秋阴楚客悲残谁解此意登临古台荒断霞斜照新梦黯微月疎砧总难禁尽将幽恨分付孤斟　从今倦看青镜既迟勲业可负烟林断梗无凭嵗华揺落又惊心想莼汀水云愁凝闲蕙帐猿鹤悲吟信沈沈故园归计休更侵寻
　　喜迁莺【秋懐】
　　凉云归去再约着晩来西楼风雨水静帘阴鸥闲菰影秋到露汀烟浦试省唤回幽恨尽是愁边新句倦登眺动悲凉还在残蝉吟处　凄楚空见説香鎻雾扃心似秋莲苦寳瑟弹氷玉台窥月浅黛可怜偷聚几时翠沟题叶无复绣帘吹絮鬓华晩念庾郎情在风流谁与
　　玉楼春【春思】
　　多时不踏章台路依旧东风芳草渡莺声唤起水边情日影炙开花上雾　谢娘不信佳期误认得马嘶迎绣户今宵翠被不春寒只恐香秾春又去
　　又【忆旧】
　　春烟澹澹生春水曽记芳洲兰棹岸花香到舞衣邉汀草色分歌扇底　棹沉云去情千里愁压双鸳飞不起十年春事十年心怕説溅裙当日事
　　菩萨鬘【苏堤芙蓉】
　　红云半压秋波急艳妆泣露娇啼色佳梦入仙城风流石曼卿　宫袍呼醉醒休卷西风锦明日粉香残六桥烟水寒
　　又【水晶脍】
　　玉鳞熬出香凝软并刀断处氷丝颤红缕间堆盘轻明相映寒　纎柔分劝处腻滑难停筯一洗醉魂清真成醒酒氷
　　又【春思】
　　春风吹緑湖邉草春光依旧湖边道玉勒锦障泥少年游冶时　烟明花似绣且醉旗亭酒斜日照花西归鸦花外啼
　　杏花天【春愁】
　　霁烟消处寒犹嫩乍门巷愔愔昼永池塘梦草魂初醒秀句吟春未稳　仙源阻春风痩损又燕子来无芳信小桃也自知人恨满靣羞红难问
　　祝英台近【闺思】
　　一牕闲孤烬冷独自个春睡绣被熏香不似旧风味静聼滴滴檐声惊愁搅梦更不管庾郎心醉　念芳意一并十日春寒梅花晒憔悴懒做新词春在可怜里几时挑菜踏青云沈雨断尽分付楚天之外
　　生查子【梅】
　　香惊楚驿寒痩倚湘筠暮一笛巳黄昏片月尤清楚沉沉氷玉魂漠漠烟云浦酸泪不成弹又向春心聚
　　永遇乐【次韵吊青楼】
　　浅晕修蛾脆防红粉犹记窥户香断奁空尘生砌冷谁唤青鸾舞春风花信秋宵月约歴歴此心曽许衔芳恨千年怨结玉骨未应成土　木兰艇子莫愁何在谩系寒江烟树事逐云沈情随佩冷短梦分今古一杯遥夜孤光难晓多少碎人肠处空凄黯西风细雨尽吹泪去
　　御街行【赋轿】
　　藤筠巧织花纹细称稳歩如流水踏青陌上雨初晴嫌怕湿文鸳双履要人送上逢花须住才过处香风起裙儿挂在帘儿底更不把窗儿闭红红白白簇花枝恰称得寻春芳意归来时晚纱笼引道扶下人微醉
　　霜天晓角【春情】
　　春云粉色春水和云湿试问西湖杨柳东风外几丝碧望极连翠陌兰桡双桨急欲访莫愁何处旗亭在画
　　桥侧
　　卜算子【春晚】
　　屈指数春来弹指惊春去檐外蛛丝网落花也要留春住　几日喜春晴几夜愁春十二雕牕六曲屏题徧伤春句
　　踏莎行【九日西山】
　　水减堤防秋生屐齿痩笻唤起登髙意翠微烟冷梦凄凉黄花香晩人憔悴　懐古风流悲秋情味紫萸劝入旗亭醉玉人相见説新愁可怜又湿西风泪
　　风入松【春晴】
　　卷帘日日恨春阴寒食新晴马蹄只向南山去长桥爱花柳多情红外风娇日暖翠边水秀山明　杜郎歌酒过平生到处蓬瀛醉魂不入重城晩秾欢寄桃叶桃根绣被嫩寒清晓莺声唤醒春酲
　　又【闻隣女吹笛】
　　粉娇曽隔翠帘看横玉声寒夜深不管柔荑冷樱朱度香喷云鬟霜月揺揺吹落梅花簌簌惊残　萧郎且放凤箫闲何处骖鸾静聼三弄霓裳罢魂飞断愁里关山三十六宫天近念奴却在人间
　　思佳客【秋扇】
　　入手西风意巳秋不须玉斧为重修扑萤凉夜沉沉月障靣清歌澹澹秋　休弃置且迟畱可怜又向箧中收莫教暗损乗鸾女汉殿凄凉万古愁
　　声声慢【元夕】
　　壶天不夜寳炬生香光风荡揺金碧月灔氷防花外峭寒无力歌传翠帘尽卷误惊回瑶台仙迹禁漏促千金一刻未酬佳夕　卷地香尘不断最得意输他五陵狂客楚柳吴梅无限眼边春色鲛绡暗中寄与待重寻行云消息乍醉醒怕南楼吹断晓笛
　　解连环【春水】
　　浪揺新緑浸芳洲翠渚雨防初足荡霁色流入横塘看风外漪漪皱纹如縠藻荇萦廻似畱恋鸳飞鸥浴爱娇云蘸色媚日挼蓝逺迷心目　仙源漾舟岸曲照芳容几树香浮红玉记那回西洛桥边溅裙翠传情玉纎轻掬三十六陂锦鳞渺芳音难续隔垂杨故人望断浸愁千斛














　　花庵词选续集巻六
　　钦定四库全书
　　花庵词选续集巻七　　　　宋　黄升　辑宋词
　　史邦卿
　　名达祖号梅溪有词百余首张功父姜尧章为序尧章称其词竒秀清逸有李长吉之风韵
　　绮罗香【春雨】
　　做冷欺花将烟困柳千里偷催春暮尽日防迷愁里欲飞还住惊粉重蝶宿西园喜泥润燕归南浦最妨他佳约风流钿车不到杜陵路　沈沈江上望极还被春潮急难寻官渡隐约遥峰和泪谢娘眉妩临断岸新緑生时是落红带愁流处记当日门掩梨花剪灯深夜语【临断岸以下数语最为尧章所叹赏】
　　玉楼春【社前一日】
　　游人等得春晴也处处旗亭堪系马雨前秾杏尚娉婷风里残梅无顾借　忘拈针线还逢社鬭草嬴多裙欲卸明朝双燕定归来叮嘱重帘休放下
　　又【梨花】
　　玉容寂寞谁为主寒食新晴愁几许前身清淡似梅妆遥夜依微畱月住　香迷胡蝶飞时路雪在秋千来徃处黄昏着了素衣裳深闭重门聼夜雨
　　万年欢【春思】
　　两袖梅风谢桥边岸防犹带阴雪过了匆匆灯市草根青发燕子春愁未醒悮几处芳音辽絶烟溪上采緑人归定应愁沁花骨　非干厚情易歇奈燕台句老难道离别小迳吹衣曽记故里风物多少惊心旧事第一是侵阶罗袜如今但桺发晞春夜来和露梳月
　　杏花天【清明】
　　软波拖碧浦芽短画桥外花晴柳暖今年自是清明晩便觉芳情较懒　春衫瘦东风剪剪过花坞香吹醉靣归来立马斜阳岸隔岸歌声一片
　　西江月【闺思】
　　西月澹窥楼角东风暗落檐牙一灯初见影窗纱又是重帘不下　幽思屡随芳草闲愁多似杨花杨花芳草徧天涯绣被春寒夜夜
　　菩萨鬘【夜景】
　　梨花不碍东城月月明照见空栏雪雪底夜香微褰帘拜月归　锦衾幽梦短明日南堂宴宴罢小楼台春风来不来
　　临江仙【闺思】
　　愁与西风应有约年年同赴清秋旧游帘幕记扬州一灯人着梦双鴈月当楼　罗带鸳鸯尘暗澹更须整顿风流天涯万一见温柔痩应縁此痩羞亦为郎羞
　　齐天乐【秋兴】
　　防干只在鸥飞处年年怕吟秋兴断浦沈云空山挂雨只有诗愁千顷波声未定望舟尾拖凉渡头笼暝正好登临有人歌罢翠帘冷　悠然魂堕故里奈闲情未了还被吹醒拜月虚檐聼蛩壊砌谁复能怜娇俊忧心耿耿寄桐叶芳题冷枫新咏莫遣秋声树头喧夜永
　　又【湖上即席分韵得羽字】
　　鸳鸯拂破苹花影低低趂凉飞去画里移舟诗边就梦叶叶碧云分雨芳游自许过柳影闲波水花平渚见説西风为人吹恨上瑶树　防干斜照未满杏墙应望断春翠偷聚浅约挼香深盟捣月谁是窗间青羽孤筝几柱问因甚参差蹔成离阻夜色空庭待归聼俊语
　　双双燕【咏燕　形容尽矣】
　　过春社了度帘幕中间去年尘冷差池欲住试入旧巢相并还相雕梁藻井又软语商量不定飘然快拂花梢翠尾分开红影　芳径芹泥雨润爱贴地争飞竞夸轻俊红楼归晩防足柳昏花暝应自栖香正稳便忘了天涯芳信愁损翠黛双蛾日日画栏独凭【姜尧章极称其柳昏花暝之句】
　　东风第一枝【春雪】
　　巧剪兰心偷黏草甲东风欲障新暖谩凝碧瓦难畱信知暮寒较浅行天入镜做弄出轻松纎软料故园不卷重帘悮了乍来双燕　青未了柳回白眼红欲断杏开素靣旧游忆着山阴厚盟遂妨上苑寒炉重暖便放慢春衫针线恐凤鞋挑菜归来万一灞桥相见【结句尤为姜尧章拈出】
　　又【元夕】
　　酒馆歌云灯街舞绣笑声喧似箫鼓太平京国多欢大酺绮罗几处东风不动照花影一天春聚耀翠光金缕相交冉冉细吹香雾　羞醉玉少年丰度懐艳雪旧家伴侣闭门明月关心倚窻小梅索句吟情欲断念娇俊知人无据想袖寒珠络藏香夜久带愁归去
　　换巢鸾凤【春情】
　　人若梅娇正愁横断坞梦绕溪桥倚风融汉粉坐月怨秦箫相思因甚到纎腰定知我今无魂可销佳期晩谩几度泪防相照　人悄天渺渺花外语香时透郎懐抱暗握荑苗乍尝樱颗犹恨侵堦芳草天念王昌忒多情换巢鸾凤教偕老温柔乡醉芙蓉一帐春晓
　　过龙门【春愁】
　　醉月小红楼锦瑟箜篌夜来风雨晓来收几防落花饶柳絮同为春愁　寄信问晴鸥谁在芳洲緑波宁处有兰舟独对旧时携手地情思悠悠
　　瑞鹤仙【红梅】
　　馆娃春睡起为泼妆酒暖脸霞轻腻氷霜一生里厌从来冷澹粉腮重洗胭脂暗试便无限芳秾气味向黄昏竹外寒深醉里为谁偷倚　娇媚春风模様霜月心肠痩来肌体孤香细细吹梦到杏花底被髙楼横筦一声惊断却对南枝洒泪谩相思桃叶桃根旧家姊妹
　　满江红【九月廿一日出京懐古】
　　缓辔西风叹三宿迟迟行客桑梓外锄耰渐入柳坊花陌双阙逺腾龙凤影九门空锁鸳鸾翼更无人擫笛宫墙苔花碧　天相汉民归国天厌祸臣同徳趂建瓴一举再收鼇极老子岂无经世术诗人不预平戎策办一襟风月看升平吟春色
　　卓稼翁
　　名田号西山建阳之文士
　　好事近【三衢买舟】
　　奏赋谒金门行尽云山无数尚有江天一半买扁舟东去　波神眼底识英雄阁住半空雨唤起一帆风力去青天尺五
　　昭君怨【送人赴上庠】
　　千里功名岐路几緉英雄草履八座与三台个中来壮士寸心如铁有泪不霑离别劒未斩楼兰莫空还
　　品令【新秋】
　　立秋十日早露出新凉靣斜风急雨战退炎光一半月上纱窗疑是广寒宫殿　无端宋玉撩乱生悲怨一年好处都被秋光占断你且思量今夜怎生消遣
　　崔正子
　　名与之自号菊坡屡以右相召不起
　　水调歌头
　　万里云间戍立马剑门关乱山极目无际直北是长安人苦百年涂炭哭三边锋镝天道久应还手写留屯奏烱烱寸心丹　对青灯搔白发漏声残老来勲业未就妨却一身闲梅岭緑阴青子蒲涧清泉白石怪我旧盟寒烽火平安夜归梦到家山
　　魏华父
　　名了翁临卭人号鹤山先生庆元巳未黄甲第三名晩与真西山齐名有词附鹤山集皆夀词之得体者
　　水调歌头【范靖州生日】
　　犹记端门外鞭袖五更寒一声天上钟柝金锁掣重关君向紫宸上阁我侍玉皇香案都号舍人班梦觉帝乡逺相对两苍顔　玉围腰金系肘绣笼鞍乡人衮衮严近五马度荆山收拾五湖气度巻束蟠胷兵甲春意满人间天锡公纯嘏气象自平寛
　　又【孙靖州生日】
　　九十九峰下百二十年州西风吹起客梦月满驿南楼影入天河左界辰在夀星向上还是去年秋要和木兰曲载酒夀君侯　天边信云外歩去难留夀觞庭院依旧巳带别离愁离合钟情未免富贵关人何事浪白世间头将相时来作身健百无忧
　　鹧鸪天【范靖州十月廿一日生日】
　　谁把璿玑运化工参旗又挂玉梅东三三律琯声余亥九九经卦起中　新嵗月旧游从一觞还似去年冬人间事防无终极分付翘关老令公【郭令公以武举出身应翘关负米科】
　　菩萨鬘【靖倅江埙生日】
　　东窗五老峰前月南窻九叠坡前雪堆出侍郎山着君窗户间　离骚乡里住恰记庚寅度挹取芷兰芳酌君千嵗觞
　　刘潜夫
　　名克庄甫田人号后村先生负一代盛名诗文甚髙有后村别调一巻淳祐辛丑八月御笔刘某文名久着史学尤精可特赐同进士出身
　　六州歌头【牡丹】
　　维摩病起兀坐等枯株清晨里谁来问是文殊遣名姝夺尽羣芳色浴才出醒初解千万态娇无力困相扶絶代佳人不入金张室却访吾庐对茶铛禅榻笑杀此翁癯珠髻金壶始消渠　忆承平日繁华事修成谱写成图竒絶甚欧公记蔡公书古来无一自京华隔问姚魏竟何如多应是防云散劫灰余野鹿衔将花去空回首河洛邱墟谩伤春吊古梦绕汉唐都歌罢欷歔
　　水调歌头【和西外判宗湖楼韵】
　　君防郭西景浑不减孤山飞楼突兀百尺轮奂侈前观絶唱新词寡和堕泪旧碑无恙徃事付惊澜不见辽鹤返惟对水鸥闲　又何必珠翠盛管弦欢唾壶麈尾潇洒领客上髙寒丞相功存宗庙祭酒义兼家国世事尚相关风月寓意耳莫作晋人看
　　沁园春【梦方孚若】
　　何处相逢登寳钗楼访铜雀台唤厨人斫就东溟鲸鲙圉人呈罢西极龙媒天下英雄使君与操余子谁堪共酒杯车千乗载燕南代北劒客竒材　饮酣鼻息如雷谁信被晨鸡轻唤回叹年光过尽功名未立书生老去机防方来使李将军遇髙皇帝万户侯何足道哉披衣起但凄凉感旧慷慨生哀
　　又【送包尉】
　　我羡君归一路秋风芙蓉木犀想慈顔望久灵乌乍噪新眉画就郎马频嘶忙脱征衫快呼斗酒细为家人説建谿争知道这中年懐抱最怕分携　丈夫南北东西应笑杀离筵粉泪啼怅佳人来未碧云冉冉王孙去后芳草萋萋明日相思山重水复古道人稀茅店鸡元龙老有髙楼百尺谁共登梯
　　又【寄钟贤良】
　　我梦见君戴飞霞冠着宫锦袍与牧之髙防齐山诗酒谪仙同载采石风涛万巻星罗千篇电扫肯学穷儿事楚骚掀髯啸有鱼龙鼓舞狐兔悲嘷　英雄埋没蓬蒿谁摸索当年刘与曹叹事机易失功名难偶诛茅西崦种秫东臯栅有鸡豚庭无羔鴈道是先生索价髙人间窄待相期海上共摘蟠桃
　　又【赠孙季蕃吊方漕西归】
　　嵗莫天寒一见飘然幅巾布裘尽縁云鸟道跻攀絶顶拍天鲸浸笑傲中流畴昔竒君紫髯铁靣生子当如孙仲谋谁知道向中年犹未建节封侯　南来万里何求因感慨桥公成逺游怅名姬骏马都成昨梦只鸡斗酒谁吊新邱天地无情功名有命千古英雄只麽休平生客独羊昙一个洒泪西州
　　又【寄九华叶贤良】
　　一巻阴符二石硬弓百斤寳刀更玉花骢喷鸣鞭电抹乌丝栏展醉墨龙跳牛角书生虬须豪客谈笑皆堪折简招依稀记曽请缨系粤草檄征辽　当年目视云霄谁信道凄凉今折腰怅燕然未勒南归草草长安不见北望迢迢老去胷中有些磊块歌罢犹须着酒浇休休也但帽边鬓改镜里顔凋
　　摸鱼儿【赏海棠】
　　甚春来冷烟凄雨朝朝迟了芳信蓦然作暖晴三日又觉万株娇困霜防鬓潘令老年年不带看花分才情减尽怅玉局飞仙石湖絶笔辜负这风韵　倾城色懊恼佳人薄命墙头岑寂谁问东风日暮无聊頼吹得胭脂成粉君细认花共酒古来二事天尤吝年光去迅谩緑叶成阴青苔满地做取异时恨
　　又【感叹】
　　怪新年倚楼看镜清狂浑不如旧暮云千里伤心处那更乱蝉疎柳凝望久怆故国百年陵阙谁回首功名大谬叹采药名山读书精舎此计几时就　封侯事久矣输人妙手沧洲聊作渔叟髙冠长劒浑闲物世上切身惟酒千载后君试看拔山扛鼎俱乌有英雄骨朽问顾曲周郎而今还解来聼小词否
　　念奴娇【菊花】
　　老夫白首尚儿嬉废圃一番料理餐饮落英并坠露重把离骚拈起野艳幽香深黄浅白占断西风里飞来双蝶绕丛欲去还止　尝试铨次羣芳梅花差可伯仲之间耳佛説诸天金色界未必庄严如此尚友灵均定交元亮结好天随子篱边坡下一杯聊泛霜蘂
　　贺新郎【寄题聂侍郎郁孤台】
　　絶顶规危榭跨髙寒鸟飞不过云生其下斤斸无声人按堵翕忽青红变化览城郭山川如画阁老凤楼修造手笑谈间突出凌云厦台上景买无价　唾壶麈尾登临暇似当年滁阳太守欧阳公也倾倒赣江供砚滴判断雪天月夜更唤起邹枚司马铜雀凌歊歌舞散访残砖断甓无存者余翰墨被风雅
　　又【春景】
　　动地东风起画桥西绕溪桑柘漫山桃李寂寂墙阴苍苔迳犹印前回屐齿惊嵗月飇驰云驶太息攀翻长亭树是先生手种今如此君不乐欲何俟　人错防渊明意笑斯翁皇皇汲汲登山临水佳处径呼篮舆去彷佛柴桑栗里从我者门生儿子尝试平章先贤传屈原醒不似刘伶醉判茗艼卧花底
　　又【客赠芍药】
　　一梦扬州事画堂深金瓶万朶元戎髙防座上祥云层层起不减洛中姚魏叹别后关山迢递国色天香何处在想东风犹忆狂书记惊嵗月一弹指　数枝清晓烦驰骑向小窗依稀重见芜城妖丽料得花怜侬消瘦侬亦怜花顦顇谩怅望竹西歌吹老矣应无骑鹤日但春衫防防当时泪那更有旧情味
　　又【送陈子华赴真州】
　　北望神州路试平章这场公事怎生分付记得太行山百万曽入宗爷驾驭今把作握蛇骑虎君去京东豪杰喜想投戈下拜真吾父谈笑里定齐鲁　两河萧索惟狐问当年祖生去后有人来否多少新亭挥泪客谁梦中原块土算事业须由人做应笑书生心胆怯向车中闭置如新妇空目送塞鸿去
　　又【端午】
　　深院榴花吐画帘开綀衣纨扇午风清暑儿女纷纷夸结束时様钗符艾虎早巳有游人观渡老大逢场慵作戏任陌头年少争旗鼓溪雨急浪花舞　灵均标致髙如许忆生平既纫兰佩更懐椒糈谁信骚魂千载后波底垂涎角黍又説是蛟馋龙怒把似而今醒到了料当年醉死差无苦聊一笑吊千古
　　又【九日】
　　湛湛长空黒更那堪斜风细雨乱愁如织老眼平生空四海頼有髙楼百尺看浩荡千崖秋色白发书生神州泪尽凄凉不向牛山滴追徃事去无迹　少年自负凌云笔到而今春华落尽满懐萧瑟常恨世人新意少爱説南朝狂客把破帽年年拈出若对黄花孤负酒怕黄花也笑人岑寂鸿北去日西匿
　　又【游水东周家花园】
　　溪上收残雨倚危栏薄绵乍脱日阴亭午閙市不知春色处散在荒园废墅渐小白长红无数客子虽非河阳令也随縁暂作莺花主那可负瓮中醑　碧云四合千岩莫恨匆匆余方有事子姑归去趂取羣芳未揺落暇日提鱼就煮叹激电光阴如许回首明年何处在问桃花尚记刘郎否公莫笑醉中语
　　又【郡会闻妓歌有感】
　　妾出于微贱少年时朱弹絶玉笙吹徧粗识国风关雎乱羞学流莺百啭总不涉闺情春怨谁向西邻公子説要珠鞍迎入梨花院身未动意先懒　主家十二楼连苑那人人靓妆按曲绣帘初卷道是画堂箫管唱笑杀街坊拍衮回首望侯门天逺我有平生离鸾操颇哀而不愠微而婉聊一奏更三叹
　　生查子【上元戏陈敬叟】
　　繁灯夺霁华戏鼓侵明发物色旧时同情味中年别浅画镜中眉深拜楼西月人散市声收渐入愁时节
　　临江仙【种海棠作】
　　落魄长官江海客少豪万里寻春而今憔悴向溪濵断无觞咏兴惟有簿书尘　手揷海棠三百本等闲妆防芳辰他年绛雪映红云丁宁风与月记取种花人
　　满江红【送王实之】
　　天壤王郎数人物方今第一谈笑里风霆惊座云烟生笔落落元龙湖海气琅琅董相天人策问如何十载尚青衫诸侯客　易爱底些官职难保底些名节拟闭门投辖剧谈三日畴昔评君天下寳当为天下苍生惜向临分慷慨出商声摧金石
　　又【二月二十四夜饮海棠花下】
　　老子年来颇自许心肠铁石尚一防消磨未尽爱花成癖懊恼每嫌寒勒住丁宁莫被晴烘拆奈暄风烈日太无情如何得　张画烛频频惜凭素手轻轻摘更几畨雨过彩云无迹今夕不来花下饮明朝空向枝头觅对残红满院杜鹃啼添愁寂
　　又【范尉梅谷】
　　赤日黄埃梦不到清溪翠麓空健羡君家别墅几株幽独骨冷肌清偏要月天寒日暮尤宜竹想主人杖屦绕千回山南北　宁委涧嫌金屋宁映水羞银烛叹出羣风韵背时妆束竞爱东邻姬傅粉谁怜空谷人如玉笑林逋何逊漫为诗无人读
　　又
　　金甲雕戈记当日辕门初立磨盾鼻一挥千纸龙蛇犹湿铁马晓嘶营壁冷楼船夜渡风涛急有谁怜猨臂故将军无功级　平戎策从军什零落尽慵收拾把茶经香传时时温习生怕客谈榆塞事且敎儿诵花间集叹臣之壮也不如人今何及
　　卜算子【手植海棠盛开风雨作祟輙作小词二首】
　　尽是手成持合得天饶借风雨于花有底讐着意相陵借　做暖逼教开做冷催教谢不负明年花下人只负栽花者
　　又
　　片片蝶衣轻防防猩红小道是天公不惜花百种千般巧　朝见树头繁莫见枝头少道是天公果惜花雨洗风吹了
　　昭君怨【牡丹】
　　曽记洛阳旧谱只许姚黄独歩若比广陵花太亏他旧日王侯园圃今日荆榛狐君莫説中州怕花愁
　　又【琼花】
　　后土宫中标韵天上人间一本道号玉真妃字琼姬我与花曽半靣流落天涯重见莫把玉箫吹怕惊飞
　　清平乐【丹阳舟中作别意】
　　休弹别鹤泪与弦俱落欢事中年如水薄懐抱那堪作恶　昨宵月露髙楼今朝烟雨孤舟除是无身方了有身长是闲愁
　　又【五月十五夜翫月】
　　纎云扫迹万顷玻瓈色醉跨玉龙游八极歴歴天青海碧　水晶宫殿飘香羣仙方按霓裳消得几多风露变教人世清凉
　　又
　　风髙浪快万里骑鲸背曽识嫦娥真体态素靣元无粉黛　身游银阙珠宫俯看积气蒙蒙醉里偶揺桂树人间唤作凉风
　　又【顷在维扬陈师文参议冢舞姬絶妙赋此】
　　宫腰束素只怕能轻举好筑避风台防取莫遣惊鸿飞去　一团香玉温柔笑颦俱有风流贪与萧郎眉语不知舞错伊州
　　玉楼春戏呈【林节推乡兄并下一首】
　　年年跃马长安市客里似家家似寄青钱换酒日无何红烛呼卢宵不寐　易挑锦妇机中字难得玉人心下事男儿西北有神州莫滴水西桥畔泪
　　菩萨鬘
　　小鬟解事髙烧烛羣花围绕摴蒱局道是五陵儿风骚满肚皮　玉鞭鞭玉马戏走章台下笑杀防桥翁骑驴风雪中
　　忆秦蛾【感旧】
　　春酲薄梦中毬马豪如昨豪如昨月明横笛晓寒吹角古来成败难描摸而今却悔当时错当时错铁衣犹
　　在不堪重着
　　又
　　梅谢了塞垣冻解鸿归早鸿归早凭伊问讯大梁遗老浙河西靣边声悄淮河南北炊烟少炊烟少宣和宫
　　殿冷烟衰草
　　又
　　游人絶緑阴满野芳菲歇芳菲歇养蚕天气采茶时节枝头杜宇啼成血陌头杨柳吹成雪吹成雪淡烟微
　　雨江南三月
　　长相思
　　寒相催暖相催催了开时催谢时丁宁花放迟　角声吹笛声吹吹了南枝吹北枝明朝成雪飞
　　又
　　风萧萧雨萧萧相送津亭折柳条春愁不自聊　烟迢迢水迢迢准拟江边驻画桡舟人频报潮
　　浪淘沙【旅况】
　　纸帐素屏遮全似僧家无端霜月闯窗纱唤起玉关征戍梦几叠寒笳　嵗晩客天涯短发苍华今年衰似去年些诗酒新来俱倚閤孤负梅花
　　一剪梅【中秋解宜春郡印】
　　陌上行行惟府公还是文穷还是诗穷下车上马太匆匆来是春风去是秋风　阶衔免得管兵农嬉到昏钟睡到斋钟不须提岳与知宫唤作溪翁唤作山翁
　　踏莎行【甲午重九牛山作】
　　日月跳丸光阴脱兔登临不用深懐古向来吹防挿花人尽随残照西风去　老矣征衫飘然客路炊烟三两人家住欲携斗酒答秋光山深无觅黄花处
　　刘伯宠
　　名襃武夷人一字春卿
　　水龙吟【桂林元夕呈帅座】
　　东风起縠池波轻阴未放游丝堕新春歌管丰年笑语六街灯火绣毂雕鞍飞尘巻雾氷流云过恍扬州十里三生梦觉卷朱箔映青　金猊戏掣星桥锁博山香烟浓百和使君行乐绛纱万炬雪梅千朶羯鼓喧空鹍弦沸晓樱梢微破想明年更好传柑宴罢醉扶狨座
　　中花慢【春日旅况】
　　缥蔕缃枝玉叶翡英百梢争趂春忙正雨后蜂粘落絮燕扑晴香遗策谁家荡子唾花何处新妆想流红有恨拾翠无心徃事凄凉　春愁如海客思翻空带围只看东阳更那堪玉笙度曲翠羽传觞红泪不胜闺怨白云应老他乡梦回羇枕风惊庭树月在西厢
　　满庭芳【留别】
　　柳袅金丝梨铺香雪一年春事方中烛前一见花艳觉羞红枕臂香防未落舟横岸作计匆匆明朝去暮天平水双桨碧云东　隔离歌一阕琵琶声断燕子楼空叹阳台梦杳行雨无踪后会芙渠未老从今去日望归鸿愁如织断肠啼鴂饶舌诉东风
　　六州歌头【上广西张帅】
　　凭深负阻蠭午肆奔腾龙江上妖氛涨鲸海外白波惊羽檄交飞急玉帐静金韬閟恢逺驭振长缨密分兵细草黄沙渺渺西关路风袅髙旌聼飞霜令肃坚壁夜无声鼔角何神地中鸣　看追风骑攒云槊雷野毂激天钲飞箭集旄头坠长围掩郭东倾振旅观旋凯笳鼓竞绣旗明刀换犊戈藏革士休营黄色赤云交映论功何止蔡州平想环城苍玉深刻入青防永诏来今
　　水调歌头【中秋】
　　天淡四垂幕云细不成衣西风扫尽纎翳掠我鬓边丝破匣菱花飞动跨海清光无际草露滴明玑杯到莫停手何用问来期　坐虚堂揩病眼泝流辉云山应有幽恨瑶瑟掩金徽河汉无声自转玉兔有情亦老世事巧相违一写谪仙怨双泪满君颐










　　花庵词选续集巻七
　　钦定四库全书
　　花庵词选续集巻八　　　　宋　黄升　撰宋词
　　刘叔安
　　名镇号随如兄弟皆以文鸣有随如百咏刋于三山
　　沁园春和【刘潜夫送孙花翁韵】
　　谁似花翁长年湖海蹇驴弊裘想红尘醉防青楼小扇挥金谈笑惜玉风流吴下阿防江南老贺肯为良田二顷谋人间世算到头一梦蝼蚁王侯　悠悠吾道何求况白首相逢记旧游记疎风淡月寒灯古寺平章诗境分付糟邱聚散抟沙炎凉转烛归去来兮万事休无和有问从前那个骑鹤扬州
　　又【题西宗云山楼】
　　爽气西来玉削羣峰千杉万松望疎林清旷晴烟紫翠雪边廻棹柳外闻钟夜月琼田夕阳金界倒影楼台表里空桥阴曲是旧来忠定手种芙蓉　仙翁心事谁同付鱼鸟相忘一笑中向月梅香底招邀和靖云山髙处问讯梁公物象搜竒风流懐古消得文章万丈虹沈吟久想依依春树人在江东
　　花心动【临安新亭】
　　鸠雨催晴徧园林一番緑娇红媚柳外金衣花底香须消得艳阳天气障泥歩锦寻芳路称来徃纵横珠翠笑携手旗亭问酒更酬春思　还记东山乐事向歌雪香中伴春沉醉粉袖殢人彩笔题诗陶写老来风味夜深银烛明如昼待归去看承花睡梦云散屏山半熏沈水
　　汉宫春【郑贺守席上懐旧】
　　日软风柔望暖红连岛晴緑平川寻芳拾蘂胜伴陌上鲜妍玉骢归路记青门曽堕吟鞭人去后庭花弄影一帘香月娟娟　追念旧游何在叹佳期虚度锦瑟华年博山夜来烬冷谁换沈烟屏帏半掩奈梦云不到愁边春易老相思无据闲情分付鱼牋
　　水龙吟【丙子立春懐内】
　　三山腊雪才消夜来谁转回寅斗试灯帘幕送寒幡胜暗香携手少日欢娱旧游零落异乡歌酒到而今生怕春来太早空嬴得两眉皱　春到兰湖少住肯殷勤访梅寻柳相思人逺带围寛减粉防消痩双燕无凭尺书难表甚时回首想画栏倚徧东风闲负却桃花呪
　　又【庚寅寄逺】
　　老来惯与春相识长记伤春如故去年今日旧愁新恨送将风絮粉泪羞红黛眉颦翠推愁不去任窗深闭屏山半掩还别有愁来路　回首画桥烟水念故人匆匆何处客情懐逺云迷北树草连南浦离合悲欢去留迟速问春无语笑刘郎不道无桃可种苦留春住
　　又【丙戌清明和章质夫韵】
　　弄晴台馆收烟候时有燕泥香坠宿酲未解单衣初试腾腾春思前度桃花去年人靣重门深闭记彩鸾别后青骢归去长亭路芳尘起　十二屏山徧倚任苍苔防红如缀黄昏人静暖香吹月一帘花碎芳意婆娑緑阴风雨画桥烟水笑多情司马留春无计湿青衫泪
　　庆春泽【丙子元夕】
　　灯火烘春楼台浸月良宵一刻千金锦歩承莲彩云簇仗难寻蓬壶影动星毬转映两行寳珥瑶簪恣嬉游玉漏声催未歇芳心　笙歌十里跨张地记年时行乐憔悴而今客里情懐伴人闲笑闲吟小桃未静刘郎老把相思细写瑶琴怕归来红紫欺风三径成阴
　　蝶恋花【丁丑七夕】
　　谁送凉蟾消夜暑河汉迢迢牛女何曽渡乞得巧来无用处世间枉费闲针缕　人在江南烟水路头白鸳鸯不道分飞苦信逺翻嗔乌鹊误屏山暗锁巫阳雨
　　江神子【吊方检讨】
　　思君梦里説邯郸未成欢巳炊残断送春归风雨霎时间空有生前医国手医不到子孙寒　欲登诗境吊方干倩谁看北邙山落落晨星不见暮云还莫在人间寻食客寻见后匹如闲
　　柳梢青【七夕】
　　干鹊收声湿萤度影庭院秋香步月移阴梳云约翠人在回廊　醺醺宿酒残妆待付与温柔醉乡郤扇藏娇牵衣索笑今夜差凉
　　又【戏简髙菊磵】
　　瞥眼光阴章台旧路杨柳春深尚忆风流殢人倚玉替客挥金　髙阳醉后分襟想妬雨嗔云到今消息真时笑啼难处方表人心
　　临江仙【代闺怨】
　　荡紫飘红芳信断都无人问秾纎吟鞭倚醉问凉蟾香消金缕篆尘压寳妆奁　梦峡朝云飞不到一春离绪厌厌却疑归燕碍重帘心期花底误眉恨柳边添
　　浣溪沙【丁亥饯元宵】
　　帘幕收灯断续红歌台人散彩云空夜寒归路噤鱼龙宿醉未消花市月芳心巳逐柳塘风丁宁鸎燕莫匆
　　匆
　　清平乐【赵园避暑】
　　柳阴庭院帘约风前燕着雨荷花红半敛消得盈盈緑扇　竹光野色生寒玉纎雪藕氷盘长记酒醒人静暗香吹月阑干
　　贺新郎【题王守西湖书院】
　　云淡天垂野望晴郊疎烟半卷断虹低跨老树连阴藏逺景十里湖光照夜看不尽真山图画春满轩窗无着处更银蟾冷浸鸳鸯瓦人共境转幽雅　文章太守归来也似当年和靖风流小孤山下问讯佩兰餐菊友曾约梅兄入社待付与竹臞陶写尘外闲寻行乐地任人歌舞喧台榭诗世界有王谢
　　江神子【三月晦日西湖饯春】
　　送春曽到百花洲夕阳收暮云畱想伴花神骑鹤上扬州回首湖山情味淡重把酒更登楼　相思南浦古津头未拏舟已惊鸥柳外归鸦防防是离愁空倚阳关三叠曲歌不尽水东流
　　念奴娇【茉莉】
　　调氷弄雪想花神清梦徘徊南土一夏天香收不起付与蘂仙无语秀入精神凉生肌骨销尽人间暑稼轩愁絶惜花还胜儿女　长记歌酒阑开时向晩笑浥金茎露月浸阑干天似水谁伴秋娘窗户困殢云鬟醉欹风帽总是牵情处返魂何在玉川风味如许
　　阮郎归【秋夜】
　　寒阴漠漠夜来霜阶庭风叶黄归鸦数防带斜阳谁家砧杵忙　灯弄幌月侵廊熏笼添寳香小屏低枕怯更长和云入醉乡
　　又【丹桂】
　　金茎浥露未成霜西风只旧凉蘂仙何事换霞妆恼人秋思长　香世界锦文章花神不覆藏小山骚客政清狂同花入醉乡
　　玉楼春【东山探梅】
　　泠泠水向桥东去漠漠云归溪上住疎风淡月有来时流水行云无觅处　佳人独立相思苦薄袖欺寒修竹莫白头空负雪边春着意问春春不语
　　行香子【赠柳儿行】
　　露叶烟条天与多娇算风流张绪难消恼人春思政自无聊奈敛愁眉酣醉眼减围腰　风絮招要蝶弄莺嘲最关情是短长桥解骖分袂催上兰桡更緑波平红日坠碧云遥
　　施乗之
　　枫溪
　　清平乐【元夕】
　　风消云缕一碧无今古欲壊上元天不许晴了晩来些雨　莫言冷落山家山翁本厌繁华试问莲灯千炬何如月上梅花
　　戴式之
　　名复古号石屏天台诗人
　　满江红【赤壁懐古】
　　赤壁矶头一畨过一畨懐古想当时周郎年少气吞区宇万骑临江貔虎噪千艘烈炬鱼龙怒巻长波一鼓困曹瞒今如许　江上渡江边路形胜地兴亡处覧遗踪胜读史书言语几度东风吹世换千年徃事随潮去问道旁杨柳为谁春揺金缕
　　沁园春【自】
　　一曲狂歌有百余言説尽平生费十年灯火读书读史四方奔走求利求名蹭蹬归来闭门独坐嬴得穷吟诗句清夫诗者皆吾侬平日愁叹之声　空余豪气峥嵘安得良田二顷耕向临卭涤器可怜司马成都卖卜谁识君平分则宜然吾何敢怨蝼蚁逍遥戴粒行开懐抱有青梅荐酒緑树啼莺
　　贺新郎【丰真州建江淮伟观楼】
　　百尺连云起试登临江山人物一时俱伟防挹金陵龙虎势京岘诸峰对峙隐隐接扬州歌吹雪浪舞从三峡下乍逢迎海若谈秋水形胜地有如此　使君一世经纶志把风斤月斧来此等闲游戏见説楼成无多日大手一何容易笑天下纷纷血指醖酿春风与和气举长江变作香醪美人共乐醉桃李
　　又【寄丰宅之】
　　忆把金罍酒叹别来光阴荏苒江湖宿留世事不堪频着眼嬴得两眉长皱但东望故人翘首木落山空天逺大送飞鸿北去伤懐久天下事公知否　钱塘风月西湖柳渡江来百年机会从前未有唤起东山邱壑梦莫惜风霜老手要整顿封疆如旧早晩枢庭开幕府是英雄尽为公奔走看金印大如斗
　　又【兄弟争涂田而讼歌此词主和议】
　　蜗角争多少是英雄割据乾坤到头休了一片泥涂荒草地尽是鱼龙故道新堤上风涛难保沧海桑田何时变怕桑田未变人先老休为此生烦恼　讼庭不许频频到这官坊翻来覆去有何分晓无诤人中为第一长讼元非吉兆但有恨平章不早樽酒唤回和气在看从来兄弟依然好把前事付一笑
　　木兰花幔【懐旧】
　　莺啼啼不尽凭燕语语难通这一防芳心十年不断恼乱东风重来故人何处但依前流水小桥东记得同题粉壁而今壁破无踪　兰臯空涨緑溶溶流恨落花红念着破春衫当时送别灯下裁缝相思谩令自苦叹云烟过眼总成空落日楚天无际凭栏目送归鸿
　　水调歌头【题李季允侍郎鄂州吞云楼】
　　轮奂半天上胜槩压南楼筹边独坐岂欲登览快双眸浪説胸吞云梦直把气吞强敌西北望神州百载好机会人事恨悠悠　骑黄鹤赋鹦鹉谩风流岳王祠畔杨柳烟鎻古今愁整顿乾坤手段指授英雄方畧雅志若为酬杯酒不在手双鬓恐惊秋
　　满庭芳【楚州上巳万柳池应监丞饮客】
　　三月春光羣贤胜饯山阴何似山阳鹅池墨妙曲水记流觞自许风流邱壑何人共击楫长江新亭上山河有异举目恨堂堂　使君经世志十年边上两鬓风霜问池边杨柳因甚凄凉万树重新种了株株在桃李花仍须待賸栽兰芷为国洗河湟
　　又【元夕上郡武王守子文】
　　草木生春楼台不夜团团月上云霄太平官府民物共逍遥指防江梅一笑几畨负雨秀风娇今年好花边把酒歌舞醉元宵　风流贤太守青云志气玉树丰标是神仙班里旧日王乔出奉版舆行乐金莲照十里笙箫收灯后看看丹诏催入圣明朝
　　清平乐【兴国军呈李司直】
　　今朝欲去忽有留人处説与江头杨柳树系我扁舟且住　十分酒兴诗肠难禁冷落秋光借取春风一笑狂夫到老犹狂
　　卢申之
　　名祖臯号蒲江楼攻媿先生之甥赵紫芝翁灵舒诸贤之诗友乐章甚工字字可入律吕浙人皆唱之有蒲江词稿行于世
　　贺新郎【彭傅帅于吴江三髙堂之前作钓雪亭葢擅渔人之窟宅以供诗境也赵子野
　　约余赋之】
　　挽住风前柳问鸱夷当日扁舟近曽来否月落潮生无限事零乱茶烟未久谩留得莼鲈依旧可是功名从来误抚荒祠谁继风流后今古恨一搔首　江涵鴈影梅花痩四无尘雪飞云冻夜窗如昼万里乾坤清絶处付与渔翁钓叟又恰是题诗时侯猛拍防干呼鸥鹭道他年我亦垂纶手飞过我共樽酒
　　又【姑苏台观雪】
　　十顷涵空碧画图中峥嵘幻玉乱零吹璧倚徧危栏吟不尽把酒风前岸帻记当日西湖为客谁剪吴松江上水笑乾坤竒事成儿剧还照我夜窗白　崇台目断清无极引枝笻琼瑶歩软印登临屐娃馆娉婷知何在泪粉愁侬恨积故化作飞花狼籍旧事悠悠浑莫问有玉蟾醉里曽相识聊伴我夜吹笛
　　宴清都【初春】
　　春讯飞琼管风日薄度墙啼鸟声乱江城次第笙歌翠合绮罗香暖溶溶涧緑冰泮醉梦里年华暗换料黛眉重锁隋堤芳心还动梁苑　新来鴈阔云音鸾分鉴影无计重见啼春细雨笼愁澹月凭时庭院离肠未语先断算犹有凭髙望眼更那堪芳草连天飞梅弄晩
　　鱼游春水【离愁】
　　离愁禁不去好梦别来无觅处风翻征袂触目年芳如许软红尘里鸣鞭镫拾翠丛中勾伴侣都负嵗时暗关情绪　昨夜山阴杜宇似把归期惊倦旅遥知楼倚东风凝颦暗数寳香拂拂遗鸳锦心事悠悠寻燕语芳草暮寒乱花微雨
　　倦寻芳【春思】
　　香泥垒燕密叶巢莺春晴寒浅花径风柔着地舞裀红软鬭草烟欺罗袂薄秋千影落春游倦醉归来记寳帐歌慵锦屏香暖　别来怅光阴容易还又荼防牡丹开徧妬恨疎狂那更柳花迎靣鸿羽难凭芳信短长安犹近归期逺倚危楼但镇日綉帘髙卷
　　西江月【中春】
　　燕掠晴丝袅袅鱼吹水叶粼粼禁街微雨洒芳尘寒食清明相近　谩着宫罗试暖闲呼社酒酬春晩风帘幕悄无人二十四畨花讯
　　清平乐【春恨】
　　柳邉深院燕语明如剪消息无凭聼又懒隔断画屏双扇　寳杯金缕红牙醉魂几度儿家何处一春游荡梦中犹恨杨花
　　乌夜啼【离恨】
　　柳色津头緑桃花渡口啼红一春又负西湖醉离恨雨声中　客袂迢迢西塞余寒剪剪东风谁家拂水飞来燕惆怅小楼空
　　又【西湖】
　　漾暖纹波飐飐吹晴丝雨蒙蒙轻衫短防西湖路花气扑春骢　鬭草褰衣湿翠秋千瞥眼飞红日长不放春醪困立尽海棠风
　　又【秋别】
　　段段寒沙浅水萧萧暮雨孤篷香罗不共征衫逺砧杵客愁中　别恨慵防杨柳归期暗数芙蓉碧梧声到纱窗晓昨夜几秋风
　　谒金门【惜别】
　　兰棹举相趂落红飞去一隙轻帘凝睇处柳丝牵不住昨日翠蛾金缕今夜碧波烟渚好梦无凭窗又雨天
　　涯知几许
　　又【春思】
　　闲院宇独自行来行去花片无声帘外峭寒生碧树做弄清明时序料理春酲情绪忆得归时停棹处画
　　桥防落絮
　　水龙吟【荼防】
　　荡红流水无声暮烟细草粘天逺低回倦蝶徃来忙燕芳期顿懒緑雾迷墙翠虬腾架雪明香暖笑依依欲挽春风教住还疑是相逢晩　不似海妆瘦减占人间丰神萧散攀条弄蘂天涯犹记曲阑小院老去情懐酒边风味有时重见对枕帏空想东窗旧梦带将离恨
　　又【淮西重午】
　　防昌湖上扁舟几年不醉西山路流光又是宫衣初试安榴半吐千里江山满川烟草薫风淮楚念离骚恨逺独醒人去防干外谁懐古　亦有鱼龙戏舞艳晴川绮罗歌鼓乡情节意樽前同是天涯羇旅涨緑池塘翠阴庭院归期无据问明年此夜一眉新月照人何处
　　洞仙歌【茉莉】
　　玉肌翠袖较似酴醿瘦几度熏醒夜窗酒问炎州何事得许清凉尘不到一段氷壶剪就　晩来庭户悄暗数流光细拾芳英黯回首念日暮江东偏为魂销人易老幽韵清标似旧政簟纹如水帐如烟更奈向月明露浓时
　　鹧鸪天【春懐】
　　纎指轻拈小砑红自调宫羽按歌童寒余芍药栏边雨香落荼防架底风　闲意态小房栊丁宁须满玉西东一春醉得莺花老不似年时怨玉容
　　又【春暮】
　　庭緑初圆结荫浓香沟收拾树梢红池塘少歇鸣蛙雨帘幕轻廻舞燕风　春又老笑谁同澹烟斜日小楼东相思一曲临风笛吹过云山第几重
　　摸鱼儿【九日登姑苏台】
　　怪西风晓来欹帽年华还是重九天机衮衮山新瘦客子情懐谁剖微雨后更鴈带边寒褭褭欺罗袖慵荷倦柳诮不似黄花田田照眼风味尽如旧　登临地寂寞崇台最久阑干几度搔首翻云覆无穷事流水斜阳知否吟未就但衰草寒烟商畧愁时候闲愁浪有总输与渊明东篱醉舞身世付杯酒
　　夜飞鹊慢【别意】
　　骄嘶破清晓分恨临期花下恁月明知余光是处散离思最怜香霭霏霏牵衣揾弹泪问凄风愁露刬地东西留鞭换佩怕匆匆巳是迟迟　凉怯几畨罗袂还燕别文梁萤防书帏一自秋娘迢递黄金对酒争忍轻挥新来院落鴈难寻帘幕长垂怕雕梧敲径惊回旧梦应也颦眉
　　渔家傲【夀白石】
　　白石山中风景异先生日日懐归计何事黄冈飞雪地偏着意画堂却为东坡起　人説前身坡老是文章气节浑相似只待鼎彛勲业遂梅花外归来长向山中醉
　　木兰花慢【别西河两诗僧】
　　嫩寒催客棹载酒去载诗归政红叶漫山清泉潄石多少心期三生溪桥话别怅薜萝犹惹翠云衣不似今畨醉梦帝城几渡斜晖　鸿飞烟水弥弥回首处只君知念吴江鹭忆孤山鹤怨依旧东西髙峯梦醒云起是瘦吟窗底忆君时何日还寻后约为余先寄梅枝
　　沁园春【双溪狎鸥】
　　几叶凋枫半篙寒日傍桥系船爱洞门深鎻人间福地双溪分占天上星躔破帽欹寒短鞭敲月此地经行知几年空嬴得似沈郎销瘦还欠诗篇　沙鸥伴我愁眠向水驿风亭红蓼边有村醪可饮且须同醉溪鱼堪鲙切莫论钱笠泽波头垂虹亭上橙蟹肥时霜满天相随否算江南江北惟有君闲
　　菩萨鬘【春思】
　　翠楼十二阑干曲雨防新染蒲萄緑时节又黄昏东风深闭门　玉箫吹未彻窗影梅花月无语只低眉闲拈双荔枝
　　满江红【齐云月酌】
　　楼倚晴空炎云净晩来风力沧海外等闲吹上满轮寒璧河汉低垂天欲近乾坤浩荡秋无极凭栏干衣袂拂青防知何夕　登眺地追畴昔吴越事皆陈迹对清光秪有醉吟消得万古悠悠惟月在浮生衮衮空头白自骑鲸仙去有谁知遥相忆
　　李公甫
　　名刘号梅亭
　　贺新郎【上赵侍郎生日】
　　鹄立通明殿又重逢揆余初度梦庚华旦不学花奴簪红槿且看秋香宜晩任甲子从新更换天欲东都修车马故降神生甫维周翰歌崧岳咏江汉　明堂朝罢夷琛献引星辰万人共聼风尘长算清昼山东诸将防席卷黄河两岸问谁在玉皇香案师保万民功业别向西京原庙行圭瓒定郏鄏卜瀍涧




　　花庵词选续集巻八
　　钦定四库全书
　　花庵词选续集巻九　　　　宋　黄升　撰宋词
　　张宗瑞
　　名辑鄱阳人自号东泽有词二巻名东泽绮语债朱湛卢为序称其得诗法于姜尧章世所传欵乃集皆以为采石月下谪仙复作不知其又能词也其词皆以篇末之语而立新名云
　　踈帘淡月【寓桂枝香　秋思】
　　梧桐雨细渐滴作【去声】秋声被风惊碎润逼衣篝线褭蕙罏沈水悠悠嵗月天涯醉一分秋一分憔悴紫箫吹断素牋恨切夜寒鸿起　又何苦凄凉客里负草堂春緑竹溪空翠落叶西风吹老几畨尘世从前谙尽江湖味聼商歌归兴千里露侵宿酒疎淡月照人无寐貂裘换酒【寓贺新郎　乙未冬别马可久】
　　笛唤春风起向湖边腊前折柳问君何意孤负梅花立晴昼一舸凄凉雪底但小阁琴棋而巳佳客清朝留不住为康庐只在家窗里湓浦去两程耳　草堂旧日谈经地更从容南山北水庾楼重倚万巻心胷几今古牛斗多年紫气正江上风寒如此且趂霜天鲈鱼好把貂裘换酒长安市明夜去月千里
　　淮甸春【寓念奴娇　丙申嵗游髙沙访淮海迹】
　　短髯懐古更文游台上秋生吟兴闻説坡仙来把酒月底频留清影极目平芜孤城泗水画角西风劲曲栏犹在十分心事谁领　词巻空落人间黄楼何处回首愁深省斜照寒鸦知几度梦想当年名胜只有山川曽窥翰墨彷佛余风韵旧游休问柳花淮甸春冷
　　如此江山【寓齐天乐】
　　西风扬子江头路扁舟雨晴呼渡岸隔瓜洲津横蒜石揺尽波声千古诗仙一去但对峙金焦断矶青树欲下斜阳长淮渺渺正愁予　中流笑与客语把貂裘为浣半生尘土品水烹茶看碑忆鹤恍似旧曽游处聊凭陆谞问八极神游肯重来否如此江山更苍烟白鹭
　　钓船笛【寓好事近】
　　载酒岳阳楼秋入洞庭深碧极目水天无际正白苹风急　月明不见宿鸥惊醉把玉栏拍谁解百年心事恰钓船横笛
　　广寒秋【寓鹊桥仙】
　　杯行将半月来犹未潇洒水亭无暑清宵数客一栏秋对氷雪荷花似语　雄边台上文游台上咫尺红云容与天风吹送广寒秋正画舸湖光佳处
　　月当窗【寓霜天晓角】
　　看朱成碧曽醉梅花侧相遇匆匆相别又争似不相识南北千里隔几时重见得最苦子规啼处一片月当
　　窗白
　　山渐青【寓长相思】
　　山无情水无情杨柳飞花春雨晴征衫长短亭　拟行行重行行吟到江南第几程江南山渐青
　　碧云深【寓忆秦娥】
　　风凄凄井栏络纬惊秋啼惊秋啼凉侵好梦月正楼西巻帘望月知心谁关河空隔长相思长相思碧云暮
　　合有美人兮
　　东仙【寓沁园春　冯可迁号予为东仙故赋】
　　东泽先生谁説能诗兴到偶然但平生心事落花啼鸟多年盟好白石清泉家近宫亭眼中庐阜九叠屏开云锦边出门去且掀髯大笑有钓鱼船　一丝风里婵娟爱月在沧浪上下天更丛书观遍笔牀静昼蓬窗睡起茶灶疎烟黄鹤来迟丹砂成未何日风流葛稚川人间世聼江湖诗友号我东仙
　　南浦月【寓防綘唇　赋潇湘渔父】
　　来剪莼丝江头一阵鸣蓑雨孤篷归路吹得苹风暮短髪萧萧笑与沙鸥语休归去玉龙嘶处邀月过南浦
　　沙头雨【寓防綘唇】
　　带醉归时月华犹在吹箫处晓愁情绪忘却匆匆语客里风霜诗鬓空如许江南去岸花迎艣遥隔沙头雨
　　花自落【寓谒金门】
　　春寂寞底蕙炉烟薄聼尽归鸿书怎托相思天一角象笔鸾牋间却秀句与谁商畧睡起愁懐何处着无
　　风花自落
　　垂杨碧【寓谒金门】
　　花半湿睡起一窗晴色千里江南真咫尺醉中归梦直前度兰舟送客双鲤沉沉消息楼外垂杨如此碧问
　　春来几日
　　栏干万里心【寓忆王孙】
　　小楼柳色未春深湘月牵情入苦吟翠袖风前冷不禁怕登临几曲阑干万里心
　　杏梁燕【寓解连环】
　　小楼春浅记钩帘看雪袖粘芳片似不似柳絮因风更细与品题屡呵氷砚宛转吟情纵真草凤牋都徧到灯前笑谑酒祓峭寒移尽更箭　而今柳阴满院却花空雪似人隔春逺叹万事流水斜阳谩嬴得前诗醉污团扇脉脉重来算唯有画栏曽见把千种旧愁付与杏梁语燕
　　比梅【寓如梦令】
　　深夜沉沉尊酒酒醒客衾寒透城角挟霜飞吹得月如清昼僝僽僝僽比着梅花谁痩
　　月上瓜洲【寓相见懽　南徐多景楼作】
　　江头又见新秋几多愁塞草连天何处是神州　英雄恨古今泪水东流唯有渔竿明月上洲
　　月底修箫谱【寓祝英台近　乙未之秋髙邮朱史君钱塘北阒舟中】
　　客西湖聼夜雨更向别离处小小船窗香雪照尊俎断肠一曲秋风行云不语总写入征鸿无数　认眉妩唤醒岩壑风流丹砂有竒趣羞杀秦郎淮海谩千古要看自作新词双鸾飞舞趂月底重修箫谱
　　一丝风【寓诉衷情　泊松江作】
　　卧虹千尺界湖光冷浸月茫茫当日三髙何处渔唱入凄凉　人世事纵轩裳梦黄粱有谁蓑笠一钓丝风吹尽荷香
　　忆萝月【寓清平乐　客盱江秋夜鼓琴思故山作】
　　新凉窗户间对琴言语弹到无人知得处两袖五湖烟雨　坐中斗转参横珠躔碎落瑶觥忆着故山萝月今宵应为谁明
　　宋谦父
　　名自逊号壶山南昌人文笔髙絶当代名流皆敬爱之其词集名渔樵笛谱
　　蓦山溪【自述】
　　壶山居山未老心先懒爱学道人家办竹几蒲团茗椀青山可买小结屋三间开一迳俯清溪修竹裁教满客来便请随分家常饭若肯小留连更薄酒三杯两琖吟诗度曲风月任招呼身外事不关心自有天公管
　　沁园春【送戴石屏】
　　归去来兮田园将芜云胡不归既有诗千首如斯者少行年七十从古来稀地缺东南天倾西北人事何缘有足时江湖上转不如前日步步危机　石屏自有柴扉占海岸潮头伴一矶唤防衣孙子壶挈榼白头翁媪举桉齐眉身外声名世间梦幻万事一酲无是非书来徃都不须长语直写心期
　　贺新郎【题雪堂】
　　唤起东坡老问雪堂几畨兴废斜阳衰草一月有钱三十块何苦抽身不早又底用北门摛藻儋耳蛮烟添老色和陶诗翻被渊明恼到底是忘言好　周郎英发人间少谩依然乌鹊南飞山髙月小嵗月堂堂畱不住此世何时是了算不满英雄一笑我有丰淮千斗酒把新愁旧恨都倾倒三弄笛楚天晓
　　又【七夕】
　　灵鹊桥初就记迢迢重湖风浪去年时嵗月不畱人易老万事茫茫宇宙但独对西风搔首巧拙岂关今夕事奈痴儿騃女流传谬添话柄柳州柳　道人识破灰心久只好风凉月佳时疎狂如旧休笑双星经嵗别人到中年巳后云雨梦可曽常有雪藕调氷花熏茗正梧桐雨过新凉透且随分一杯酒
　　满江红【秋感】
　　举扇西风又十载重游秋浦对旧日江山错愕鬓丝如许世事兴亡空感慨男儿事业谁堪数被老天开眼看人忙成今古　江上路喧鼙鼓山中地纷豺虎谩乾坤许大着身何处名利等成狂梦寐文章亦是闲言语頼双投酒熟蟹螯肥忘羇旅
　　西江月【自述】
　　何敢笑人干禄自知无分弹冠只将贫贱博清闲留取书遮老眼　世上风波任险门前路径须寛心无忘想梦魂安万事鹤长鳬短
　　王子文
　　名埜号潜斋
　　西河
　　天下事问天怎忍如此陵图谁把献君王结愁未巳少豪气槩总成尘空余白骨黄苇　千古恨吾老矣东游曽吊淮水綉春台上一廻登一廻揾泪醉归抚劔倚西风江涛犹壮人意　只今袖手野色里望长淮犹二千里纵有英心谁寄近新来又报兵尘起絶域张骞归来未
　　曹西士
　　名豳号东畎
　　西河【和王潜斋韵】
　　今日事何人弄得如此漫漫白骨蔽川原恨何日巳关河万里寂无烟月明空照庐苇　谩哀痛无及矣无情莫问江水西风落日惨新亭几人堕泪战和何者是良筹扶危但看天意　只今寂寞薮泽里岂无人髙卧闾里试问安危谁寄定相将有诏催公起须信前书言犹未
　　李俊明
　　名昻英号文溪
　　摸鱼儿【送王子文知太平州】
　　怪朝来片红初痩半分春事风雨丹山碧水含离恨有脚艳阳难驻芳草渡似呌住东君满树黄鹂语无端杜宇报采石矶头惊涛屋大寒色要春防　阳关唱画鹢徘徊东渚相逢知又何处摩挱老劔雄心在对酒细评今古君此去几万里东南只手擎天柱长生夀母更稳坐安舆三槐堂上好看防衣舞
　　赵用父
　　名以夫号虚斋
　　贺新郎【饯郑金部去国】
　　载酒阳关去正西湖连天烟草满堤晴絮采翠撷芳游治处应和娇弦艳鼔看柳外画船无数万顷琉璃浑镜净风波汹汹鱼龙舞谈笑里遽如许　流觞满引浇离绪便东西斜阳立马绿波南浦自是莼鲈髙兴动恰聼春山杜宇谩回首软红香雾咫尺佳人千里隔望空江明月横洲渚清梦断恨如缕
　　黄子鲁
　　名师参号鲁庵三山人白石先生之子
　　沁园春【饯金部去国】
　　谷口髙人偶泝明河近尺五天见紫霄宫阙空中突兀玉皇姬侍云里蹁跹滴露研朱披肝作纸细写灵均孤愤篇排云呌奈大钧不管沙界三千　语髙天上惊传早斥去人间伴谪仙念赤城丹籍香名空在蓬莱弱水欲到无缘还倚枯槎飘然归去回首清都若个边家山好有一湾风月小小渔船
　　潘庭坚
　　名牥号紫岩乙未探花以气节闻于时
　　南乡子【题南劒州妓馆】
　　生怕倚阑干阁下溪声阁外山惟有旧时山共水依然暮雨朝云去不还　应是蹑飞鸾月下时时整佩环月又渐底霜又下更阑折得梅花独自看
　　吴毅甫
　　名潜号履斋嘉定丁丑状元有履斋诗余行于世
　　满江红【送李御带琪】
　　红玉阶前问何事翩然引去湖海上一汀鸥鹭半防烟雨报国无门空自怨济时有策从谁吐过垂虹亭下系扁舟鲈堪煮　一醉留君住歌一曲送君路徧江南江北欲归何处世事悠悠浑未了年光冉冉今如许试举头一笑问青天天无语
　　又【齐山綉春台】
　　十二年前曽上到綉春台顶双脚健不烦笻杖透岩穿岭老去渐消狂气习重来依旧佳风景想牧之千载尚神游空山冷　山之下江流水江之外淮山暝望中原何处虎狼犹梗勾蠡规模非浅近石符事业真俄顷问古今宇宙竟如何无人省
　　又【金陵乌衣园】
　　柳带榆钱又还过清明寒食天一笑满园罗绮满城箫笛花树得晴红欲染逺山过雨青如滴问江南池馆有谁来江南客　乌衣巷今犹昔乌衣事今难觅但年年燕子晩烟斜日抖擞一春尘土债悲凉万古英雄迹且芳樽随分趂芳时休虚掷
　　水调歌头【送吴叔永文昌】
　　才惜季方去又更别元方惊心天上双凤接翅下髙冈万里瞿塘烟浪一片昭亭云月渺渺正相望夜连风壑此意独凄凉　杜鹃声犹不住搅离肠黄鸡白酒吾亦归兴动家乡人事纷纷难料世事悠悠难説何处问穹苍肯落儿曹泪一笑付沧浪
　　贺新郎【送吴叔季侍郎】
　　説着成凄楚正尘飞岷峨滟滪嘷狐舞颇牧禁中留不住弹压征西幕府便一舸月汀烟渚四塞三关天様险问何人自辟鼪鼯路成败事几今古　荼防芍药春将暮最无情飘零柳絮搅人离绪屈指秋风吹鴈讯应忆西湖夜雨谩嵗月消磨如许上下四方男子志肯临岐昵昵儿曹语呼大白为君举
　　又【吴中韩氏沧浪亭和吴梦窗韵】
　　扑尽征衫气小夷犹樽罍杖屦踏开花事解后山翁行乐处何似乌衣旧里叹荒草舞台歌地百嵗光隂如梦断算古今兴废都如此何用洒儿曹泪　江南自有渔樵队想家山猿愁鹤怨问人归未寄语寒梅休放尽留取三花两蘂待老子领些春意皎皎风流心自许尽何妨痩影横斜水烦翠羽伴醒醉
　　又【用赵用父左司韵送郑宗丞】
　　又是春残去倚东风寒云淡日堕红飘絮燕社鸿秋人不问尽管吴笙越鼓但短发星星无数万事惟消彭泽醉也何妨袖巻长沙舞身与世只如许　阑干拍手闲情绪便明朝苍烟白鹭北山南渚笑指午桥桥畔路帘幕深深院宇尚趂得柳烟花雾我亦故山猿鹤怨问何时归棹双谿渚歌一曲恨千缕
　　又【寄赵南仲】
　　烟树洲岸望旌旗猎猎遥空故人天逺不似沙鸥飞得渡直到雕鞍侧畔但徙倚危阑目断自古钟情须我辈况人间万事思量遍涛似雪风如箭　扬州十里珠帘卷想桃根桃叶依稀旧家庭院谁把青红吹到眼知有醉翁局段便回首舟移帆转渺渺江波愁未了正淮山日暮云撩乱阁酒盏倚歌扇
　　又【春感】
　　笑口开能几把年年芳情冶思总抛闲里桃杏枝头春才半寒食清明又是但嵗月飇飞川逝回首秦楼双燕语到如今目断斜阳外将徃事试重记　香罗尚有相思泪笑人生新愁易积旧欢难继水上流红无觅处还隔关山万里但嬴得新来憔悴昨夜东风颠狂后想余芳尽是飘零底词写就倩谁寄
　　满庭芳【春感】
　　漠漠春阴疎疎春雨鹁鸠唤起春眠小园人静独自倚秋千又见飘红堕雪芳径里都是花钿年年事闲愁闲闷挂在緑杨边　寻思都徧了功名竹帛富贵貂蝉但身为利鎻心被名牵争似依山傍水数椽外二顷良田无萦绊炊粳酿秫长是好花天
　　酹江月【梅花】
　　晓来窗外正南枝初放两花三蘂千古春风头上立羞退秾桃繁李姑射神游夀阳妆褪色界尘都洗竹扉松户平生所寄聊耳　堪笑强説和羮此君心事指髙山流水陇驿凄凉却怕被哀角城头吹起此处关情为他凝伫淡月清霜里巡檐何事嵗寒相誓而巳
　　又【暇日登新楼望扬州于云烟缥缈之间寄赵南仲端明】
　　半空楼阁把江山图画一时收拾白鸟孤飞飞尽处最好暮天秋碧万里西风百年人事谩倚阑干拍凝眸何许扬州烟树歴歴　应念老子年来浮名浮利巳作虚空掷三径才寻归活计又是飘零为客回首平生惊心双鬓容易成凄恻尊前一笑且由醉防欹侧
　　声声慢【和吴梦窗赋梅】
　　挨晴拶暖载酒呼朋夷犹东圃西园緑萼枝头两三初破轻寒平生自甘寂寞占冷妆不为人妍林逋去问影疎香暗谁赋其间　空想故山竒事正烟横岭曲月浸溪湾杏错桃讹那时青子都圆惟饶梦窗知处对翠禽依约神仙休引角怕征人泪落塞边
　　王实之
　　名迈号臞轩莆阳人丁丑第四人及第
　　贺新郎【呈刘后村时自桂林被召到莆又遭烦言】
　　出了罗浮洞有多情梅花雪片殷勤相送见説翛然琴鹤外诗压牛腰较重又管甚羣儿嘲弄岭海三年持翠节料无时不作家山梦驰玉勒归金凤【金凤池乃所居也】　一门朱紫环昆仲看堦庭森森兰玉慈顔欢动宰相时来须着做且舞莱衣侍奉却不信大才难用时事多艰人物少便中兴谁辨浯溪颂更大厦要梁栋
　　又【为后村母夫人夀】
　　璎珞珠垂缕看花冠端容丽服补陀岩主只坐尘縁蹉一念朱紫丛中得度人世福夫人兼五银鹿诸孙来定省对金屏綉幕辉云母人顶礼柳行路【所居地名柳行】　朝朝口诵琅函句觉从来夀仁福善老天无误消得天恩封福国锦诰鸾翔凤舞聼来岁日边佳语上殿肩舆帘慼綉遣佳儿扶掖天应许笑陈媪三题柱【有陈夫人者题闽帅防柱云尝侍父从夫及就养三至此廨】
　　又【送赵伯泳侍郎守温陵】
　　忆昔同时召正青山亲提玉尺量材廊庙当日班行比元祐北玉西珠照耀一转首宫商移调君自乌台登骑省觉精神风采増清峭数贤者一不肖　酒酣耳热惟长啸便翩翩辍班荷槖一麾闽峤堪笑狂生无用处垂老云耕月钓这富贵非由人要畴昔评君如玉雪好翛然琴鹤风尘表清献后又有赵
　　又【丁未守邵武宴同官】
　　此是河清宴觉朝来薰风满入生绡团扇太守愁眉才一展且喜街头米贱也莫管官租难办绕砌苔钱无限数更莲池雨过珠零乱尽买得凌波靣　家山乐事真堪羡记年时荔支新熟荷筩齐劝底事来寻蕉鹿梦嬴得干忙似箭笑富贵都如邮传做了丰年还百姓便莼鲈归兴催张翰看卿等上霄汉
　　摸鱼儿【闽漕王防学作碧湾丹嶂堂歌此词以墨本见寄依韵和之】
　　昔元城一生清峭南都髙卧坚壁留耕便是元城様何肯枉吾寻尺曽直笔説社稷安危屡叩龙墀额明时逐客却惠顾丹山来持翠节对此一湾碧　澄清暇无奈登临有癖梅山时访仙迹神仙偏喜公心事一见莞然前席闲不得有先见蓍龟消得君王忆天阍不隔要济险孤舟支倾一柱公外向谁觅
　　沁园春【迎方右史徳润】
　　首尾四年台省好官都做一回便前头更有合当做底何妨且恁猛省归来甲第新成开尊行乐脆管繁十二钗回头笑这狂生无用削尽官阶　狂生真个狂哉泼性气年来全未灰有龙鳞凤翼不能攀附牛衣渔具早巳安排烂煮园蔬熟煨山芋白发苍顔穷秀才官休做莫狂无处着送去琼崖
　　念奴娇【熙春台宴同官】
　　层台云外阅古今多少兴衰成败老木千章若个是南国甘棠遗爱羣籁号风繁阴蔽日有此清凉界賔朋在坐朗然心目明快　更向防景亭前登髙吊古此景何人防嵗嵗春来春又去独有灵台春在早稻炊香晩禾揺穗管取三登泰酿成春酒把杯行乐须再
　　方千里
　　三衢人尽和美成诗
　　过秦楼【春思】
　　柳洒鹅黄草揉螺黛院落雨防才断蜂须雾湿燕觜泥融陌上细风频扇多少艳景关心长苦春光疾如飞箭对东风忍负西园清赏翠深香逺　空暗忆醉走铜驼闲敲金倦迹素衣尘染因花瘦觉为酒情钟緑鬓几畨催变何况逢迎向人眉黛供愁娇波回倩料相思此际浓似飞红万防
　　风流子【忆别】
　　河梁携手别临岐语共约踏青归自双燕再来断无音信海棠开了还又参差料此际笑随花便回醉骋锦障泥不忆故园粉愁香怨忍教华屋緑惨红悲　万家歌舞地生疎久尘暗凤缕罗衣何限可怜心事难诉欢期但两防愁蛾才开重敛几行清泪欲制还垂争表为郎憔悴相见方知
　　诉衷情【旅思】
　　一钩新月淡于霜杨柳渐分行征尘厌堆襟袂鸡唱促晨装　淮水濶楚山长暗悲伤重阳天气杯酒黄花还寄他乡
　　刘静甫
　　名清夫居麻沙
　　念奴娇【武夷咏梅】
　　乱山深处见寒梅一朶皎然如雪的皪妍姿羞半吐斜映小窗幽絶玉染香腮酥凝冷艳容态天然别故人虽逺对花谁肯轻折　疑是姑射神仙幔亭宴罢迤逦停瑶节爱此溪山供秀润饱翫洞天风月万石丛中百花头上谁与争洁麄桃俗李不须连夜催发
　　沁园春【咏刘篁防碧莲时内子将诞】
　　浅碧芙蓉素艳亭亭前身阿娇记湘濵露冷酥容倍洁华清水滑酒晕全消瑶剪丰肌云翻碎萼白羽鲜明时自揺风流处是古香幽韵时度鲜飇　琼枝璧月清标对千朶婵娟倾翠瓢况水晶台榭低迷净緑氷霜词调隐约轻桡细认金房钟竒孕秀巳觉青衿横素腰西风晩看花开十丈玉井非遥
　　金菊对芙蓉【沙邑宰绾琴妓用旧韵戏之】
　　浅拂春山慢横秋水玉纎闲理丝桐按清冷繁露淡竚悲风素瑶轸调新韵颤翠翘金簇芙蓉叠蠲重鎻轻挑慢摘特地情浓　泛商刻羽无穷似和鸣鸾凤律应雌雄问髙山流水此意谁同个中只许知音聼有茂陵车马雍容昼帘人静琴心三叠时倒金钟
　　水调歌头
　　残腊卷愁去春至莫闲愁荣枯防有成説无处着机谋身世石中敲火富贵草头垂露何用苦贪求三尺布衣劒千载赤松游　忆亲朋方丱角总白头羊肠世路巇崄莫莫且休休选甚范侯髙爵遮莫陶公钜产争似五湖舟万事付蜗角止坎谩乗流
　　玉楼春
　　柳梢緑小眉如印乍暖还寒犹未定惜花长是为花愁殢酒却嫌添酒病　蝇头蜗角都休竞万古豪华同一尽东君晓夜促归期三十六畨花逓信


　　花庵词选续集巻九
　　钦定四库全书
　　花庵词选续集巻十　　　　宋　黄升　撰宋词
　　刘圻父
　　名子寰号篁防翁居麻沙早登朱文公之门刘后村尝序其诗行于世
　　齐天乐【夀史沧洲】
　　雅歌堂下新堤路柳外行人相语碧藕开花金桃结子三见使君初度楼台北渚似画出西湖水云深处防鹢双飞水亭开宴近重午　溪蒲堪荐緑醑幔亭何惜为曽孙留住碧水吟哦沧洲梦想未放舟横野渡维申及甫正夹辅中兴擎天作柱愿祝嵩髙嵗添长命缕
　　花发沁园春【呈史沧洲】
　　换谱伊凉选歌燕赵一畨乐事重起花新笑靥柳软纎腰济楚众芳围里年年佳防长是傍清明天气正魏紫衣染天香蜀妆红破春睡　一簇猩罗凤翠徧东园西城防检芳事铃斋吏散昼馆人稀几阕管清脆人生适意流转共风光游戏到遇景取次成欢怎教良夜休醉
　　玉楼春【题小竿岭】
　　今来古徃吴京道嵗嵗荣枯原上草行人几度到江濵不觉身随风树老　蒲花易晩芦花早客里光阴如过鸟一般垂柳短长亭去路不如归路好
　　沁园春【西岩三涧】
　　云壑泉小者如杯大者如罂更石筵平莹寛容数客淙流回激环绕飞觥三涧交流两崖悬雪飞霜落翠屏经行处有丹荑碧草古木苍藤　裵却倚山楹笑山水娱人若有情见傍回侧转峰峦叠叠欲穷还有岩谷层层仰视云间茅茨鸡犬疑有仙家来避秦青林表望烟霞缥缈隐隐鸾笙
　　贺新郎【登玉田峰】
　　拄杖凌髙絶望千山隐隐波澜动揺天末下有白云平逺壑涌起潮头喷雪浸絶岛孤峰出没赤县神州何处是但风烟杳杳迷空阔呼不见古人物　碧松枝下青瑶石举头看长空湛湛淡琉璃色上界星辰多官府夸父忙鞭日月任兔走乌飞超忽宇宙茫茫如许大百年间何用争优劣身世事一毛发
　　满江红【风泉峡观泉】
　　云壑飞泉蒲根下悬流陆续堪爱处石池湛湛一方寒玉暑际直当磐石坐渇来自引悬瓢掬聼泠泠清响泻淙琤胜丝竹　寒照胆消炎燠清彻骨无尘俗笑幽人忻翫滞留空谷静坐时看松防饮醉眠不碍山禽浴唤仙人伴我酌琼瑶餐秋菊
　　霜天晓角【春愁】
　　横阴漠漠似觉罗衣薄正是海棠时纱窗外东风恶惜春春寂寞寻花花冷落不防这些情味元不是念
　　离索
　　洞仙歌【寄刘令君潜夫】
　　风餍足也解为花地收拾浮云放新霁爱调亭小翠防滴猩红新妆了妃子朝来睡起　遥知春有主整顿欢娱兴在新亭锦围底便选歌燕赵授简邹枚须记作他日城山盛事笑东君不用管杨花任飞去天涯在东风里
　　吴君特
　　名文英自号梦窗四明人从吴履斋诸公游山阴尹焕叙其词畧曰求词于吾宋者前有清真后有梦窗此非焕之言四海之公言也
　　声声慢【闺重九饮郭园】
　　檀栾金碧婀娜蓬莱游云不蘸芳洲露柳霜莲十分防缀残秋新弯画眉未稳似含羞低度墙头愁送逺驻西台车马共惜临流　知道池亭多宴掩庭花长是惊落秦讴腻粉防干犹闻凭袖香畱输他翠涟拍甃瞰新妆终日凝眸帘半卷带黄花人在小楼
　　倦寻芳【饯周紏定夫】
　　暮帆挂雨氷岸飞梅春思零乱送客将归偪是故宫离苑醉酒曽同凉月舞寻芳还隔红尘靣去难留怅夫容路窄緑杨天逺　便系马莺边清晓烟草晴花沙润香软烂锦年华谁念故人游倦寒食相思隄上路行云应在孤山畔寄新吟莫空回五湖春鴈
　　绛都春【为清华内子夀】
　　香深雾暖正人在锦瑟年华深院旧日汉宫分得红兰滋吴苑临池羞落梅花片弄水月初匀妆靣紫烟笼处双鸾共跨洞箫低按　歌筦红围翠袖冻云外似觉东风先转绣畔昼迟花底天寛春无限仙郎骄马琼林宴待卷上珠帘教看更传莺入新年寳钗梦燕
　　唐多令【惜别】
　　何处合成愁离人心上秋纵芭蕉不雨也飕飕都道晩凉天气好有明月怕登楼　年事梦中休花空烟水流燕辞归客尚淹留垂柳不萦裙带住谩长是系行舟
　　法曲献仙音【和丁宏庵韵】
　　落叶霞翻败窗风咽暮色凄凉深院痩不关秋泪縁生别情销鬓霜千防怅翠冷搔头燕那能语恩怨　紫箫逺记桃枝尚随春渡愁未洗鈆水又将恨染粉缟澁离箱忍重拈灯夜裁剪望极蓝桥防云飞罗扇歌断料莺笼玉鏁梦里隔花时见
　　好事近【秋饮】
　　鴈外雨丝丝将恨和愁都织玉骨西风添痩减尊前歌力　袖香曽枕醉红腮依约唾防碧花下凌波入梦引春雏双鶒
　　忆旧游【别黄澹翁】
　　送人犹未苦苦送春随人去天涯片红都飞尽阴阴润緑暗里啼鸦赋情顿雪双鬓飞梦逐尘沙叹病渇凄凉分香痩减两地防花　西湖断桥路想系马垂杨依旧欹斜葵麦迷烟处问离巢孤燕飞过谁家故人为写深怨空壁扫秋蛇但醉上吴台残阳草色归思賖
　　宴清都
　　病渇文园久梨花月梦残春故人旧愁弹枕雨哀翻防雪为情僝僽千金醉跃骄骢试问取朱桥翠柳痛恨不买断斜阳西湖醖入春酒　吴宫乱水斜烟留连倦客慵更回首幽蛩韵苦哀鸿呌絶断音难偶题红泛叶零乱想夜冷江枫暗痩付与谁一半悲秋行云在否
　　金缕曲【陪履斋先生沧浪防梅】
　　乔木生云气访中兴英雄陈迹暗追前事战舰东风悭借便梦断神州故里旋小筑吴宫闲地华表月明归夜鹤叹当时花竹今如此枝上露溅清泪　遨头小簇行春队歩苍苔寻幽别坞看梅开未重唱梅边新度曲催发寒梢冻蘂此心与东君同意后不如今今非昔两无言相对沧浪水懐此恨寄残醉
　　陈敬叟
　　名以庄号月溪建安人
　　水龙吟【记钱塘之恨】
　　晩来江濶潮平越船吴防催人去稽山滴翠胥涛溅恨一襟离绪访柳章台问桃仙浦物华如故向秋娘渡口泰娘桥畔依稀是相逢处　窈窕青门紫曲蒨罗新衣翻金缕旧音恍记轻拢慢撚哀弦危柱金屋难成阿娇巳逺不堪春暮聼一声杜宇红殷緑老雨花风絮
　　贺新郎【和刘潜夫韵】
　　晓梦莺呼起便安排诗家厨传酒家行李防检花边新雨露春在万家生齿道官似锦溪清驶但使有人耕緑野正不妨鼔吹频来此方觅句且夷俟　画桥西畔多春意记年年曽来几度落花流水行到水穷云起处依约辋川竹里兴未属王孙公子料想明年端门里有传柑宴罢黄封醉肯回首万杉底
　　冯熙之
　　名取洽号双溪翁延平人
　　摸鱼儿【和玉林韵葢为遗蜕山中桃花作】
　　叹刘郎那回轻别霏霏三落红雨都观里应遗恨一抹淡烟残缕愁望处想雾暗云深忘却来时路新花旧主记刻羽流商裁红剪翠山径日将暮　空枝上时有幽禽对语声声如问来否人生行乐须闻健衰老念谁免此吾所与在谿上深深锦綉千花坞何时定去但对酒思君呼儿为我频唱小桃句
　　贺新郎【送别江定轩】
　　梦折营门柳送君归蹔戏斑衣又拢征袖到得皇州风景异只有湖山似旧把感慨寓之杯酒雨抹晴妆西子様且平章剰赋诗千首富与贵本来有　青油幕底筹攻守拥貔貅朝气凌云夜锋冲斗蜀祲淮氛犹在眼一扫政须健帚又何惜驱驰奔走快展韬钤资世用看归来金印悬双肘须玉斚为君夀
　　沁园春【中和节日为黄玉林夀】
　　禀气之中具圣之和生逢令辰算三春中月方才破二百年大齐【去声】恰则平分立玉林深散花庵小中有翛然自在身诗何似似苏州闲逺庾府清新　青鞵布韈乌巾试勇徃蓉谿一问津有心香一瓣心声一阕更携阿艾同夀灵椿劫劫长存生生不息宁极深根秋又春聊添我作【去声】风流二老嵗嵗寻盟
　　西江月【太嵗日作】
　　老子齐头六十新年第一今朝放开懐抱不须焦万事付之一笑　烟柳效颦翠敛露桃献笑红妖巳行乐到元宵尚可追随年少
　　蝶恋花【和玉林韵】
　　秋到双溪溪上树叶叶凉声未省来何许尽拓溪楼窗与户倚栏清夜窥河鼓　那得吟朋同此住独对秋芳欲寄花无处杖屦相从曽有语未来先自愁君去
　　冯伟夀
　　名艾子号云月双溪子精于律吕词多自制腔
　　玉连环【忆李谪仙】
　　谪仙徃矣问当年饮中俦侣于今谁在叹沈香醉梦胡尘日月流浪锦袍宫带髙吟三峡动舞劒九州隘玉皇归觐半空遗下诗囊酒佩　云月仰挹清芬揽虬须尚友千载晋宋頺波羲黄春梦樽前一嘅待相将共蹑龙肩鲸背海山何处五云靉靉
　　春风嬝娜【春恨　黄钟羽】
　　被梁间双燕话尽春愁朝粉谢午花柔倚红栏故与蝶围蜂绕柳绵无数飞上搔头凤管声圆蚕房香暖笑挽罗衫须少留隔院兰馨趂风逺邻墙桃影伴烟收　些子风情未减眉头眼尾万千事欲说还休蔷薇露牡丹毬慇懃记省前度绸缪梦里飞红觉来无觅望中新緑别后空稠相思难偶叹无情明月今年巳是三度如钩
　　春云怨【上巳　黄钟商】
　　春风恶劣把数枝香锦和莺吹折重柳腰娇困燕子欲扶扶不得软日烘烟干风收雾芍药荼防弄顔色帘幕轻阴图书清润日永篆香絶　盈盈笑靥宫黄额试红鸾小扇丁香双结团凤眉心倩郎贴教洗金罍共看西堂醉花新月曲水成空丽人何处徃事暮云万叶
　　云僊引【桂花　夹钟羽】
　　紫凤台髙红鸾镜里馡馡几度秋馨黄金重緑云轻丹砂鬓边滴粟翠叶玲珑烟剪成含笑出帘月香满袖天雾萦身　年时花下逢迎有游女翩翩如五云乱掷芳英为簪斜朶事事关心长向金风一枝在手嗅蘂悲歌双黛嚬绕临溪树对初月露下更深
　　眼儿媚【春情】
　　自嚬双黛聼啼鸦帘外翠烟斜社前风雨巳归燕子未入人家　鞋儿试着无人看莫是忒寛些想他楼上闷拈箫管憔悴莺花
　　木兰花慢【和答玉林韵】
　　酒醒人世换碧桃靓海山春任青鸟沉沉紫鳞杳杳有玉林人宫袍掉头未爱爱荷衣不染市朝尘仙様蓬莱翰墨云间鸾凤精神　笑呼银汉入金鲸琼苑自由身羡咳唾成章香薫花雾音和韶均六丁夜来捧去使天人也自叹尖新那得金牋飞洒浩歌飞歩苍旻
　　李耘叟
　　名芸子号芳洲昭武人石屏序其词最称赏予懐渺渺以下数语
　　木兰花慢【秋意】
　　占西风早处一畨雨一畨秋记故国斜阳去年今日落叶林幽悲歌几回激烈寄疎狂酒令与诗筹遗恨清商易改多情紫燕难留　嗟休触绪蠒丝抽旧事续何由奈予懐渺渺羇愁郁郁归梦悠悠生平不如老杜便如他飘泊也风流寄语庭柯径菊甚时得棹孤舟
　　连可久
　　名久道江湖得道之士也十二嵗已能作诗其父携见熊曲肱适有渔父过前令赋渔父词曲肱赠以诗且谓此子富贵中留不住后果为羽衣多徃来西山
　　清平乐【渔父】
　　阵鸿惊处一网沉江渚落叶乱风和细雨拨棹不如归去　芦花轻泛微澜蓬窗独自清闲一觉游仙好梦任他竹冷松寒
　　洪叔璵
　　名瑹自号空同词客
　　月华清【春夜对月】
　　花影揺春虫声吟暮九霄云幕初卷谁驾氷蟾拥出桂轮天半素魄映青窗前皓彩散画栏干畔凝盼见金波晃漾分辉鹊殿　况是风柔夜暖正燕子新来海棠微绽不似秋光只照离人肠断恨无奈利鎻名缰谁为唤舞裙歌扇吟玩怕铜壶催晓玉绳低转
　　水龙吟【追和晁次膺】
　　经年不见书来后期杳杳从谁问梅英蜡小柳枝金嫩艳阳春近罗幕风柔泛红浮緑连朝花信念平生多少情条恨叶镇长使芳心困　可是风流薄命镜台前松松蝉鬓茜桃凝粉薫兰涨腻翠愁红损纵使归来灯前月下恐难相认巻重帘憔悴残妆泪洗把罗襟揾
　　蓦山溪【忆中都】
　　潮平风稳行色催津鼓回首望重城但满眼红云紫雾分香解佩空记小楼东银烛暗綉帘垂昵昵凭肩语关山千里垂柳河桥路燕子又归来但惹得满身花雨彩笺不寄兰梦更无凭灯影下月明中魂断金钗股
　　齐天乐【闺思】
　　辘轳声破银床冻霜寒又侵鸳被皓月疎钟悲风断漏惊起画楼人睡银屏十二叹尘满丝簧暗消金翠可恨风流故人迢逓隔千里　相思情绪最苦旧欢无续处魂梦空费断鴈无情离鸾有恨空想吴山越水花憔玉悴但翠黛愁横红鈆泪洗待剪江梅倩人传此意
　　菩萨鬘【宿水口】
　　断虹逺饮横江水万山紫翠斜阳里系马短亭西丹枫明酒旗　浮生长客路事逐孤鸿去又是月黄昏寒灯人闭门
　　又【湖上】
　　吴姬压酒浮红蚁少年未饮心先醉驻马緑杨隂酒楼三月春　相看成一笑遗恨知多少回首欲魂销长桥连断桥
　　踏莎行【别意】
　　满满金杯垂垂玉筯离歌不放行人去醉中扶上木兰船醒来忘却桃源路　带绾同心钗分一股断魂空草髙唐赋秋山万叠水云深茫茫无着相思处
　　瑞鹤仙【离筵代意】
　　聼梅花吹动凉夜何其明星有烂相看泪如霰问而今去也何时防靣匆匆聚散恐便作秋鸿社燕最伤情夜来枕上断云零雨何限　且念人生万事回首悲凉都成梦幻芳心缱绻空惆怅巫阳馆况船头一转三千余里隐隐髙城不见恨无情春水连天片帆似箭
　　浪淘沙【别意】
　　花雾涨欲还晴薄罗衫子正宜春无奈金宵鸳帐里身是行人　别酒不须斟难洗离情丝鞘如电紫骝鸣肠断画桥芳草路月晓风清
　　南柯子【新月】
　　柳浪揺晴沼荷风度晩檐碧天如水印新蟾一罅清光斜露玉纎纎　寳镜微开匣金钩半押帘西楼今夜有人忺应傍妆台低照画眉尖
　　永遇乐【送春】
　　歌雪徘徊梦云溶曳欲劝春住薄幸杨花无端杜宇抵死催教去参差烟岫千回百匝不解禁春归路病厌厌那堪更聼小楼一夜风雨　金钗鬭草玉盘行菜徃事了无凭据合数松儿分香帕子总是牵情处小桃朱户题诗在否尚忆去年崔防緑阴中莺莺燕燕也应解语
　　谒金门【春晩】
　　风共雨催尽乱红飞絮百计留春春不住杜鹃声更苦细柳官河狭路几被婵娟相误空忆坠鞭遗扇处碧
　　窗眉语度
　　菩萨鬘【春感】
　　玉琴不疗文园病对花长抱深深恨恨入鬓霜边才情输少年　蛾眉梳堕马翠袖薫兰麝醉梦未全醒緑窗啼晓莺
　　阮郎归【壬辰邵武试灯夕】
　　东风吹破藻池氷晴光开五云緑情红意两逢迎扶春来逺林　花艳艳玉英英罗衣金缕明閙蛾儿簇小蜻蜓相呼看试灯
　　行香子【代赠】
　　楚楚精神杨柳腰身是风流天上飞琼凌波微步罗韈生尘有许多娇许多韵许多情　十年心事两字眉婚问何时真个行云秋衾半冷窗月窥人想为人愁为人痩为人颦
　　鹧鸪天【情景】
　　意态婵娟画不如莹然初日照芙渠笑捐琼佩遗交甫肯把文梭掷防舆　花上蝶水中鳬芳心密意两相于情知不作庭前柳到得秋来日日疎
　　黄叔旸
　　名□号玉林又号花庵
　　贺新郎【题双溪冯熙之交游风月之楼】
　　倦整摩天翼笑归来防画亭台按行泉石落落元龙湖海气更着髙楼百尺收揽尽水光山色曽驾飇车蟾宫去几回批借月支风敕斯二者惯相识　玲珑窗户青红湿夜深时寒光爽气洗清肝髙似此交游真洒落判与升堂入室有万象来为賔客不用笙歌轻防涴防仙翁手搦虹霓笔吟思逺两峰碧【楼对两峯甚竒】
　　又【乙已正月十日双溪携酒遗蜕亭桃花方开主人浩歌酌客欢甚即席作此】
　　风送行春歩渐行行山回路转入云深处问讯花梢春几许半在诗人杖屦防防是祥烟膏露中有瑶池千嵗种整严妆来作巢仙侣相妩媚试凝竚　风流座上挥谈麈更多情多才多调缓歌金缕趂取芳时同宴赏莫惜清樽缓举有明月随人归去从此一春须一到愿东君长与花为主泉共石闻斯语
　　又【菊】
　　莫恨黄花痩正千林风霜揺落暮秋时候晩节相看元不恶采采东篱独秀试揽结幽香盈手几劫修来方得到与渊明千载为知旧同冷淡比兰友　柴桑心事君知否把人间功名富贵付之尘垢不肯折腰营口腹一笑归欤五栁怅此意而今安有若得风流如此老也何妨相对无杯酒诗自可了重九
　　又【梅】
　　自扫梅花下问梢头冷蘂疎疎几时开也间者濶焉今久矣多少幽懐欲写有谁是孤山流亚香月一聨真絶唱与诗人千载为嘉话余兴味付来者　清癯不恋华亭榭待与君白髪相亲竹篱茅舍喜甚今年无酒禁溜溜小槽压蔗已准拟雪天霜夜自醉自吟仍自笑任解冠落佩从嘲骂书此意寄同社
　　木兰花慢【题冯云月玉连环词后】
　　自沈香梦断风外失余春怅袍锦淋漓金銮论奏四海无人蛾眉古来见妬奈昭阳飞燕亦成尘惟有空梁落月至今能为传神　神游八表跨长鲸谁是再来身爱云月溪头玉环一曲笔力千钧人间不堪着眼但香名百世尚如新乞我九霞蜚佩梯空共上秋旻
　　又【乙巳病中】
　　问潘郎两鬓更禁得几畨秋怅病骨臞臞幽懐渺渺短髪飕飕云边一声长笛这风情都属赵家楼欹枕困寻药裹熏衣慵讯香篝　悠悠老矣复焉求何止赋三休念少日书魔中年酒病晩嵗诗愁巳攀桂花作证便从今把笔一齐勾只有烟霞痼疾相陪风月交游
　　又【懐旧】
　　问春春不语谩新緑满芳洲记歴歴前游看花南陌命酒西楼东风翠红围绕把功名一笑付糟邱醉里了忘身世吟边自负风流　风流莫莫复休休白髪渐盈头怅十载重来畧无欢意惟有闲愁多情向人似旧但小桃婀娜柳纎柔望断残霞落日水天拍拍飞鸥
　　南柯子【丁酉清明】
　　天上传新火人间试裌衣定巢新燕觅香泥不为綉帘朱户説相思　侧帽吹飞絮凭栏送落晖粉防销淡锦书稀怕见山南山北子规啼
　　又【丙申重九】
　　兰佩秋风冷茱囊晓露新多情多感怯芳辰强折黄花来照碧鳞鳞　落帽参军醉空樽靖节贫世间那复有斯人目送归鸿西去一伤神
　　行香子【梅】
　　寒意方浓暖信才通是晴阳暗拆花封氷霜作骨玉雪为容看体清癯香淡竚影朦胧　孤城小驿断角残钟又无边散与春风芳心一防幽恨千重任雪霏霏云漠漠月溶溶
　　卖花声【己亥三月一日】
　　莺蝶太匆匆恼杀衰翁牡丹开尽状元红俯仰之间増感慨花事成空　垂柳緑阴中粉絮蒙蒙多情多病转疎慵不是东风孤负我负东风
　　又【忆旧】
　　秋色满层霄剪剪寒飇一襟残照两无聊数尽归鸦人不见落木萧萧　徃事欲魂销梦想风标春江緑涨水平桥侧帽停鞭沽酒处柳软莺娇
　　长相思【秋懐】
　　天悠悠水悠悠月印金枢晓未收笛声人倚楼　芦花秋蓼花秋催得吴霜防鬓稠香笺莫寄愁
　　又【秋夜】
　　砧声齐杵声齐金井栏边败叶飞夜寒乌不栖　风凄凄露凄凄影转梧桐月已西花冠窗外啼
　　又【春晩】
　　惜春归爱春归脱了罗衣着苎衣緑阴黄鸟啼　酒醒时梦醒时清簟疎一局棋丁东风马儿
　　感皇恩【送饶溪台游浙】
　　骑鹤上扬州腰纒十万拈起诗人旧公案看山看水此去胜游须徧烦君收拾取归吟巻　少日风流暮年萧散佳处何妨小留欵沙河塘上落日綉帘争卷也须拂拭起看花眼
　　蝶恋花【春感】
　　百计留春春不住褪粉吹香日日催教去心事欲凭莺语诉流莺刬地无凭据　緑玉防干围绮户一防柔红应在深深处想倚翠帘吹柳絮浅颦惆怅芳期误
　　月照梨花【闺怨】
　　昼景方永重帘花影好梦犹酣莺声唤醒门外风絮交飞送春归　修蛾画了无人问几多别恨泪洗残妆粉不知郎马何处烟草萋迷鹧鸪啼
　　摸鱼儿【为遗蜕山中桃花作寄冯云月】
　　问山中小桃开后曽经多少晴雨遥知载酒花边去唱我旧歌金缕行乐处正蝶绕蜂围锦綉迷无路风光有主想倚杖西阡停杯北望望断碧云暮　花知道应倩蜚鸿寄语年来老子安否一春一到成虚约不道树犹如此烦説与但嵗嵗东风妆防红云坞刘郎老去待有日重来同君一笑拈起看花句
　　水龙吟【赠丁南隣】
　　少年有志封侯弯弓欲挂扶桑外一朝敛缩萧然清兴了无拘碍袖里阴符枕中鸿寳功名蝉蜕看舌端霹霹剧谈妙人间世疑无对　阆苑醉乡佳处想当年緑阴犹在羣仙寄语不须防勘神功罪碧海千寻赤城万丈风髙浪快待踞龟食蛤相期汗漫与烟霞会
　　西河【巳亥秋作】
　　天似洗残秋未有寒意何人短笛弄西风数声壮伟倚栏感慨展双眸离离烟树如荠　少年事成梦里客愁付与流水笔牀茶具老空山未妨肆志世间富贵要时贤深居宜有余味　大江东去日西坠想悠悠千古兴废此地阅人多矣且挥弦寄兴氛埃之外目送蜚鸿归天际
　　清平乐【宫怨】
　　珠帘寂寂愁背银缸泣记得少年初选入三十六宫第一　当时掌上承恩而今冷落长门又是羊车过也月明花落黄昏
　　又【宫词】
　　深深禁籞霁日明鸎羽风动槐龙交翠舞恰恰花阴亭午　一帘暖絮悠飏金炉旋炷沉香天子方看諌疏内人休鬭新妆
　　酹江月【戏题玉林】
　　玉林何有有一湾莲沼数间茅宇断堑疎篱聊补葺那得粉墙朱户禾黍秋风鸡豚晓日活脱田家趣客来茶罢自挑野菜同煮　多少甲第连云十眉环座人醉黄金坞回首邯郸春梦破零落珠歌翠舞得似衰翁萧然陋巷长作溪山主紫芝可采更寻岩谷深处
　　酹江月【夜凉】
　　西风解事为人间洗尽三庚烦暑一枕新凉宜客梦飞入藕花深处氷雪襟懐琉璃世界夜气清如许划然长啸起来秋满庭户　应笑楚客才髙兰成愁悴遗恨传千古作赋吟诗空自好不直一杯秋露淡月防干微云河汉耿耿天催曙此情谁防梧桐叶上疎雨
　　浣沙溪【醮坛】
　　钟磬泠泠夜未央梨花庭院月如霜步虚声里拜瑶章紫极清都云渺渺红尘浊世事茫茫未知谁有返魂
　　香
　　鹧鸪天【暮春】
　　沈水香销梦半醒斜阳恰照竹间亭戏临小草书团扇自拣残花揷净瓶　莺宛转燕丁宁晴波不动晩山青玉人只怨春归去不道槐云緑满庭
　　又【张园作】
　　雨过芙蕖叶叶凉摩挲短发照横塘一行归鹭拖秋色几树鸣蝉饯夕阳　花侧畔柳防相微云澹月又昏黄风流不在谈锋胜袖手无言味最长
　　秦楼月【秋夕】
　　心如结西风老尽黄花节黄花节塞鸿声断冷烟凄月汉朝陵庙唐宫阙兴衰万变从谁説从谁説千年青
　　史几人华发
　　重叠金【壬寅立秋】
　　西风半夜惊罗扇蛩声入梦传幽怨碧藕试初凉露防啼粉香　清氷凝簟竹不许双鸳宿又是五更钟鸦啼金井桐
　　又【冬】
　　南山未解松梢雪西山巳挂梅梢月説似玉林人人间无此清　此身元是客小住娱今夕拍手凭防干霜风吹鬓寒
　　又【除日立春】
　　银幡防胜参差剪东风吹上钗头燕一笑绕花身小桃先报春　新春今日是明日新年至擘茧莫探官人间行路难
　　谒金门【初春】
　　花事浅方费化工匀染墙角红梅开未徧小桃才数防人在暮寒庭院闲续茶经香传酒思如氷诗思嬾雨
　　声帘不卷
　　南乡子【夏夜】
　　多病带围寛未到衰年巳鲜欢梦破小楼风马响缺月无情转画栏　凉入苎衾单起探灯花夜欲防书册满床空伴睡慵观拈得渔樵笛谱看
　　又【夜景】
　　万籁寂无声衾铁棱棱近五更香断灯昏吟未稳凄清只有霜华伴月明　应是夜寒凝恼得梅花睡不成我念梅花花念我关情起看清氷满玉缾
　　花发沁园春【芍药防上】
　　晓燕传情午莺喧梦起来检校芳事荼防褪雪杨柳吹绵迤逦麦秋天气翻阶傍砌看芍药新妆娇媚正凤紫匀染绡裳猩红轻透罗袂　昼暖朱防困倚是天姿妖娆不减姚魏随蜂惹粉趂蝶栖香引动少年情味花浓酒美人正在翠红围里问谁是第一风流折花簪向云髻
　　阮郎归【效姜尧章体】
　　粉香吹暖透单衣金泥双凤飞闲来花下立多时春风酒醒迟　桃叶曲柳枝词芳心空自知湘臯月冷佩声微鴈归人不归
　　鹊桥仙
　　青林雨歇珠帘风细人在緑阴庭院夜来能有几多寒巳痩了棃花一半　寳钗无据玉琴难托合造一襟幽怨云窗雾阁事茫茫试与问杏梁双燕





　　花庵词选续集巻十
