　　钦定四库全书　　　　　集部十
　　乐章集　　　　　　　　词曲类一【词集之属】提要
　　【臣】等谨案乐章集一巻宋柳永撰永初名三变字耆卿崇安人景祐元年进士官至屯田员外郎故世号栁屯田叶梦得避暑录话曰栁永为举子时多游狭斜善为歌词教坊乐工毎得新腔必求永为词始行于世余仕丹徒尝见一西夏归朝官云凡有井水饮处即能歌栁词言其传之广也张端义贵耳集亦曰项平斋言诗当学杜诗词当学栁词杜诗栁词皆无表徳只是实説云云葢词本管弦冶荡之音而永所作旖旎近情故使人易入虽颇以俗为病然好之者终不絶也陈振孙书录解题载其乐章集三巻今止一巻葢毛晋刋本所合并宋人词之传于今者惟此集最为残缺晋此刻亦殊少勘正讹不胜乙其分调之显然舛误者如笛家别久二字小镇西久离缺三字小镇西犯路辽绕三字临江仙萧条二字皆系后段换头今乃截作前段结句字句之显然舛误者如尾犯之一种芳心力芳字当作劳浪淘沙慢之防度饮散歌阑阑字当作阕如何时如字当作知浪淘沙令之有一个人人一字属衍促尽随红袖举促字下缺拍字破阵乐之各明珠各字下脱采字定风波之拘束教吟咏咏字当叶韵作和字鳯归云之霜月夜夜字下脱明字如鱼水之兰芷汀州望中中字当作里望逺行之乱飘僧舎宻洒歌楼二句上下倒置红窻睡之如削肌肤红玉莹句已属叶韵下又误増峰字河传之露清江芳交乱清字当改净塞鸿之渐西风紧紧字属衍诉衷情之不堪更倚朩兰朩兰二字当作兰棹夜半乐之嫩红光数光字当作无金敛争笑赌敛字当作钗万树作词律常驳正之今并从其説其必不可通者则疑以传疑姑仍其旧焉乾隆四十三年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀









　　钦定四库全书
　　乐章集
　　宋　栁永　撰
　　正宫
　　黄莺儿【咏莺】
　　园林晴昼谁为主暖律潜催幽谷暄和黄鹂翩翩乍迁芳树观露湿缕金衣叶映如簧语晓来枝上绵蛮似把芳心深意低诉　无据乍出暖烟来又趂游蜂去恐狂踪迹两两相呼终朝雾吟风舞当上苑栁浓时别馆花深处此际海燕偏饶都把韶光与
　　鬭百花【亦名夏州】
　　飒飒霜飘鸳瓦翠幙轻寒微卷长门深鏁悄悄满庭秋色将晚眼看菊蘂重阳泪落如珠长是淹残粉面鸾辂音尘逺　无限幽恨寄情空殢纨扇应是帝王当初怪妾辞辇陡顿令来宫中第一妖娆却道昭阳飞燕
　　又
　　煦色韶光明媚轻霭低笼芳树池塘浅蘸烟芜帘幙闲垂风絮春困厌厌抛掷鬭草工夫冷落踏青心绪终日扄朱戸　逺恨绵绵淑景迟迟难度年少傅粉依前醉眠何处深院无人黄昏乍拆秋千空锁满庭花雨
　　又
　　满搦宫腰纤细年纪方当筓歳刚被风流沾惹与合垂杨双髻初学严妆如描似削身材怯雨羞云情意举措多娇媚　争奈心性未防先怜佳壻长是夜深不肯便入鸳被与解罗裳盈盈背立银缸却道你弹先睡
　　玉女揺仙佩【或入片玉集】
　　飞琼伴侣偶别珠宫未返神仙行缀取次梳妆防常言语有得许多姝丽拟把名花比恐傍人笑我谈何容易细思算奇葩艳卉惟是深红浅白而巳争如这多情占得人间千娇百媚　须信华堂绣阁皓月清风忍把光隂轻弃自古及今佳人才子少得当年双美且恁相偎倚未消得怜我多才多艺愿奶奶兰心蕙性枕前言下表余深意为盟誓今生防不孤鸳被
　　雪梅香
　　景萧索危楼独立面晴空动悲秋情绪当时宋玉应同渔市孤烟袅寒碧水村残叶舞愁红楚天濶浪浸斜阳千里溶溶　临风想佳丽别后愁颜镇敛眉峯可惜当年顿乖雨迹云踪雅态妍姿正欢洽落花流水忽西东无憀恨相思意尽分付征鸿
　　尾犯
　　夜雨滴空堦孤馆梦回情绪萧索一片闲愁想丹青难貌秋渐老蛩声正苦夜将防灯花旋落最无端处总把良宵秪恁孤眠却　佳人应怪我别后寡信轻诺记得当初剪香云为约甚时向幽闺深处按新调流霞共酌再同欢笑肯把金玉珠珍博
　　甘草子
　　秋莫乱洒衰荷颗颗真珠雨雨过月华生冷彻鸳鸯浦池上凭栏愁无似奈此个单栖情绪却傍金笼教鹦
　　鹉念粉郎言语
　　又
　　秋尽叶剪红绡砌菊遗金粉雁字一行来还有边庭信飘散落花清风紧动翠幙晓寒犹嫩中酒残妆慵整
　　顿惹两眉离恨
　　中吕宫
　　送征衣
　　过昭阳璿枢电绕华渚虹流运应千载防昌罄寰宇荐殊祥吾皇诞弥月瑶图缵庆玉叶腾芳并景贶三灵眷祐挺英哲掩前王遇年年嘉节清和颁率土称觞　无间要荒华夏尽万里走梯航彤庭舜张太乐禹防羣方鹓行趋上国山呼鼇抃遥爇炉香竟就日瞻云献寿指南山等无疆愿巍巍寳厯鸿基齐天地遥长
　　昼夜乐
　　洞房记得初相遇便只合长相聚何期小防幽欢变作别离情绪况值防春色莫对满目乱花狂絮直恐好风光尽随伊归去　一塲寂寞凭谁诉算前言总轻负早知恁地难悔不当初留住其奈风流端正外更别有系人心处一日不思量也攒眉千度
　　又【赠妓】
　　秀香家住桃花径算神仙才堪并层波细剪明眸腻玉圜搓素颈爱把歌喉当筵逞遏天边乱云愁凝言语似娇莺一声声堪听　洞房饮散帘帏静拥香衾欢心称金炉麝袅青烟鳯帐烛揺红影无限狂心椉酒兴这欢娱渐入嘉景犹自怨邻鸡道秋宵不永
　　栁腰轻【赠妓】
　　英英妙舞腰肢软章台栁昭阳燕锦衣冠盖绮堂筵宴是处千金争选顾香砌丝筦初调倚轻风佩环微颤乍入霓裳促遍逞盈盈渐催檀板慢垂霞袖急趋莲步进退奇容千变笑何止倾国倾城暂回眸万人肠防
　　西江月
　　鳯额绣帘髙卷兽镮朱戸频揺两竿红日上花梢春睡厌厌难觉　好梦狂随风絮闲愁浓胜香醪不成雨莫与云朝又是韶光过了
　　仙吕宫
　　倾杯乐
　　禁漏花深绣工日永薫风布暖变韶景都门十二元宵三五银蟾光满连云复道淩飞观耸皇居丽嘉气瑞烟防蒨翠华宵幸是处层城阆苑　龙鳯烛交光星汉对咫尺鼇山开雉扇防乐府两籍神仙棃园四部弦管向晓色都人未散盈万井山呼鼇抃愿歳歳天仗里常瞻鳯辇
　　笛家
　　花发西园草薫南陌韶光明媚乍晴轻暖清明后水嬉舟动禊饮筵开银塘似染金堤如绣是处王孙几多游妓往往携纤手遣离人对嘉景触目尽成感旧　别久帝城当日兰堂夜烛百万呼卢画阁春风十千沽酒未省宴处能忘弦管醉里不寻花栁岂知秦楼玉箫声防前事难重偶空遣恨望仙乡一饷泪沾襟袖
　　鹤冲天
　　黄金榜上偶失龙头望明代暂遗贤如何向未遂风云便争不恣游狂荡何须论得丧才子词人自是白衣卿相　烟花巷陌依约丹青屏障幸有意中人堪寻访且恁偎红倚翠风流事平生畅青春都一饷忍把浮名换了浅斟低唱
　　大石调
　　迎新春
　　嶰管变青律帝里阳和新布晴景回轻煦庆嘉节当三五列华灯千门万户遍九陌罗绮香风微度十里燃綘树鼇山耸喧喧箫鼓　渐天如水素月当午香径里絶缨掷果无数更防烛影花隂下少年人往往奇遇太平时朝野多欢民康阜堪随分良聚对此争忍独醒归去
　　曲玉管
　　陇首云飞江边日晚烟波满目凭防久一望闗河萧索千里清秋忍凝眸杳杳神京盈盈仙子别来锦字终难偶防鴈无凭苒苒飞下汀洲思悠悠　暗想当初有多少幽欢佳防岂知聚散难期翻成雨恨云愁阻追游悔登山临水惹起平生心事一塲销黯永日无言却下层楼
　　满朝欢
　　花隔铜壶露晞金掌都门十二清晓帝里风光烂熳偏爱春杪烟轻昼永引莺啭上林鱼游灵沼巷陌乍晴香尘染惹垂杨芳草　因念秦楼彩鳯楚馆朝云往昔曽迷歌笑别来歳久偶忆欢盟重到人面桃花未知何处但掩朱门悄悄尽日竚立无言赢得凄凉懐抱
　　倾杯乐
　　皓月初圆暮云飘散分明夜色如晴昼渐销尽醺醺残酒危楼逈凉生襟袖追旧事一饷凭栏久如何媚容艳态底死孤欢偶　朝思暮想自家空恁添情瘦算到头谁与伸剖向道我别来为伊牵系度歳经年偷眼觑也不忍觑花栁可惜恁好景良宵未曽畧展双眉暂开口问甚时与你深怜痛惜还依旧
　　梦还京
　　夜来囱囱饮散欹枕背灯睡酒力全轻醉魂易醒风揭帘栊梦断披衣重起悄无寐　追悔当初绣阁话别太容易日许时犹阻归计甚况味旅馆虚度残歳想娇媚那里独守鸳帏静永漏迢迢也应暗同此意
　　鳯衔杯
　　有美瑶卿能染翰千里寄小诗长简想初擘苔牋旋挥翠管红窗畔渐玉箸银钩满　锦囊收犀轴卷常珍重小齐吟翫更宝若珠玑置之懐袖时时看似频见千娇面
　　又
　　追悔当初辜深愿经年价两成幽怨任越水吴山似屏如障堪游翫奈独自慵擡眼　赏烟花聴弦管图欢笑转加肠防总时展丹青强拈书信频频看又争似亲相见
　　鹤冲天
　　闲牕漏永月冷霜华堕悄悄下帘幙残灯火再三思往事离魂乱愁肠锁无语沈吟坐好天好景未省展眉则个从前早是多成破何况经歳月相抛亸假使重相见
　　还得似当初麽悔恨无计那迢迢良夜自家只恁摧挫
　　爱恩深
　　雅致装庭宇黄花开淡泞细香明艳尽天与助秀色堪飡向晓自有真珠露刚被金钱妬拟买防秋天容易独步　粉蝶无情蜂巳去要上金尊惟有诗人曽许待宴赏重阳恁时尽把芳心吐陶令轻回顾免憔悴东篱冷烟寒雨
　　看花回
　　屈指劳生百歳期荣瘁相随利牵名惹逡巡过奈两轮玉走金飞红颜成白首极品何为　尘事常多雅防稀忍不开眉画堂歌管深深处难忘酒盏花枝醉乡风景好携手同归
　　又
　　玉墄金堦舞舜干朝野多欢九衢三市风光丽万家急管繁弦鳯楼临绮陌佳气非烟　雅俗熈熈物态妍忍负芳年笑筵歌席连宵尽在旗亭斗酒十千赏心何处好唯有尊前
　　栁初新
　　东郊向晓星杓亚报帝里春来也栁擡烟眼花匀露脸渐觉緑娇红姹妆防层台芳树运神功丹青无价　别有尧堦试罢新郎君成行如画杏园风细桃花浪暖竞喜羽迁鳞化遍九陌相将游冶骤香尘寳鞍骄马
　　两同心
　　嫩脸修蛾澹匀轻扫最爱学宫体梳妆偏能效文人谈笑绮筵前舞宴歌云别有轻妙　饮散玉炉烟袅洞房悄悄锦帐里低语偏浓银烛下细看俱好个人人昨夜分明许伊偕老
　　又
　　竚立东风防魂南国花光媚春醉琼楼蟾彩逈夜游香陌忆当时酒恋花迷役损词客　别有眼长腰搦痛怜深惜鸳鸯阻夕雨朝飞锦书防暮云凝碧想别来好景良时也应相忆
　　女冠子
　　防烟残雨洒微凉生轩户动清籁萧萧庭树银河浓淡华星明灭轻云时度莎堦寂静无覩幽蛩切切秋吟苦疎篁一径流萤几防飞来又去　对月临风空恁无眠耿耿暗想旧日牵情处绮罗丛里有人人那回饮散畧畧曽谐鸳侣因循忍便暌阻相思不得长相聚好天良夜无端惹起千愁万绪
　　玉楼春
　　昭华夜醮逢清曙金殿霓旌笼瑞雾九枝擎烛灿繁星百和焚烟抽翠缕　香罗荐地延真驭万乗凝旒聴秘语百年无用考灵从此乾坤齐厯数
　　又
　　鳯楼郁郁呈嘉瑞降圣覃恩延四裔醮坛清夜洞天严公防凌晨箫鼓沸　保生香劝椒香腻延寿带垂金缕细几行鹓鹭望尧云齐共南山呼万歳
　　又
　　皇都今夕知何夕特地风光盈绮陌金丝玉管咽春空蜡炬兰灯晓夜色　鳯楼十二神仙宅朱履三千鹓鹭客金吾不禁六街游狂杀云踪并雨迹
　　又
　　星闱上笏金章贵重委外台疎近侍百常天阁旧通班九歳国储新上计　太仓日富中邦最宣室夜思前席对归心怡恱酒肠寛不泛千钟应未醉
　　又
　　阆风岐路连银阙曽许金桃容易窃乌龙未睡定惊猜鹦鹉多言防漏泄　怱怱纵得怜香雪窓隔残烟帘映月别来也拟不思量争奈余香犹未歇
　　金蕉叶
　　厌厌夜饮平阳第添银烛旋呼佳丽巧笑难禁艳歌无间声相继准拟幕天席地　金蕉叶泛金波霁未更防巳尽狂醉就中有个风流暗向灯光底恼徧两行珠翠
　　秋蘂香引【小石调】
　　留不得光隂催促奈芳兰歇好花谢唯顷刻彩云易散琉璃脆验前事端的　风月夜几处前踪旧迹忍思忆这回望防永作终天隔向仙岛归宴两路无消息林钟商
　　长相思
　　画鼓喧街兰灯满市皎月初照严城清都绛阙夜景风传银箭露暖金茎巷陌纵横过平康款辔缓聴歌声鳯烛荧荧那人家未掩香屏　向罗绮丛中认得依稀旧日雅态轻盈娇波艳冶巧笑依然有意相迎墙头马上谩迟留难写深诚又岂知名宦拘检年来减尽风情
　　尾犯
　　晴烟幕幕渐东郊芳草染成轻碧野塘风暖游鱼动触冰凘微坼几行防鴈旋次第归霜碛咏新诗手撚江梅故人赠我春色　似此光隂催逼念浮生不满百虽照人轩冕润屋金珠于身何益一种劳心力图利禄殆非长策除是恁防检笙歌访寻罗绮消得
　　玉楼春
　　心娘自小能歌舞举意动容皆济楚解教天上念奴羞不怕掌中飞燕妬　玲珑绣扇花藏语宛转香茵云衬步王孙若拟赠千金只在画楼东畔住
　　又
　　佳娘捧板花钿簇唱出新声羣艳服金鵞扇掩调累累文杏梁髙尘防防　鸾吟鳯啸清相续管烈弦焦争可逐何当夜召入连昌飞上九天歌一曲
　　又
　　虫娘举措皆淹润每到婆娑偏恃俊香檀敲缓玉纤迟画鼔声喧莲步紧　贪为顾盼夸风韵往往曲终情未尽坐中年少暗销魂争问青鸾家逺近
　　又
　　酥娘一搦腰肢袅回雪萦尘皆尽妙几多狎客看无厌一辈舞童功不到　星眸顾拍精神峭罗袖迎风身段小而今长大懒婆娑只要千金酬一笑
　　双调
　　婆罗门令
　　昨宵里恁和衣睡今宵里又恁和衣睡小饮归来初更过醺醺醉中夜后何事还惊起　霜天冷风细细触疎窗闪闪灯揺曳空牀展转重追想云雨梦任欹枕难继寸心万绪咫尺千里好景良天彼此空有相怜意未有相怜计
　　仙吕调
　　郭郎儿近拍
　　帝里闲居小曲深坊庭院沈沈朱户闭新霁畏景天气薫风帘幙无人永昼厌厌如度歳愁瘁　枕簟微凉睡久转转慵起砚席尘生新诗小阕等闲都尽废这些儿寂寞情懐何事新来常恁地
　　西施
　　栁街灯市好花多尽让美璚娥万娇千媚的的在层波取次妆梳自有天然态爱浅画双蛾　防肠最是金闺客空怜爱奈伊何洞房咫尺无计枉朝珂有意怜才毎遇行云处幸时恁相过
　　林钟商
　　驻马聴
　　鳯枕鸳帷二三载如鱼似水相知良天好景深怜多爱无非尽意依随奈何伊恣性灵挞防些儿无事孜煎万回千度怎免分离　而今渐疎渐逺虽悔难追谩恁寄消息终久奚为也拟重论缱绻争奈翻覆思维纵再防恐恩情难似当时
　　双调
　　雨霖铃【秋别】
　　寒蝉凄切对长亭晚骤雨初歇都门帐饮无绪方留恋处兰舟催发执手相看泪眼竟无语凝噎念去去千里烟波莫霭沈沈楚天濶　多情自古伤离别更那堪冷落清秋节今宵酒醒何处杨栁岸晓风残月此去经年应是良辰好景虚设便总有千种风情更与何人说
　　定风波
　　竚立长堤澹荡晚风起骤雨歇极目萧疎栁万株掩映箭波千里走舟车向此人人奔名竞利念荡子终日驱驰争觉乡闗转迢递　何意绣阁轻抛锦字难逢等闲度歳奈泛泛旅迹厌厌病绪近来谙尽宦游滋味此情懐总写香牋凭谁与寄算孟光争得知我继日添憔悴
　　尉迟杯
　　宠嘉丽算九衢红粉皆难比天然嫰脸修蛾不假施朱描翠盈盈秋水恣雅态欲语先娇媚毎相逢月夕花朝自有怜才深意　绸缪鳯枕鸳被深深处琼枝玉树相倚困极欢余芙蓉帐暖别是恼人情味风流事难逢双美况巳防香云为盟誓且相将尽平生未肯轻分连理
　　慢巻防
　　闲窗烛暗孤帏夜永欹枕难成寐细屈指寻思旧事前欢都来未尽平生深意到得如今万般追悔空秖添憔悴对好景良宵皱着眉儿成甚滋味　红茵翠被当时一一堪垂泪怎生得依前似恁偎香倚暖抱着日髙犹睡算得伊家也应随分烦恼心儿里又争似从前澹澹相看免恁萦系
　　征部乐
　　雅欢幽防良夜可惜虚抛掷追念狂踪旧迹长秖恁愁闷朝夕凭谁去花街覔细说与此中端的道向我转觉厌厌梦役劳魂苦相忆　须知最有风前月下心事始终难得但愿我虫虫心下把人看待长似初相识况逢春色便是有举塲消息待这回好好怜伊更不轻拆
　　佳人醉
　　莫景萧萧雨霁云澹天髙风细正月华如水金波银汉潋滟无际冷浸书帷梦防却披衣重起临轩砌　素光遥指因念翠眉音尘何处相望同千里尽凝睇厌厌无寐渐晓雕槛独倚
　　迷仙引
　　才过筓年初绾云鬟便学歌舞席上尊前王孙随分相许算等闲酬一笑但千金慵觑常只恐容易舜华偷换光隂虚度　已受君恩顾好与花为主万里丹霄何妨携手同去去永弃却烟花伴侣免教人见妾朝云莫雨
　　御街行
　　燔柴烟防星河曙寳辇回天步端门羽卫簇雕栏六乐舜韶先举鹤书飞下鸡竿髙耸恩霑均寰防　赤霜袍烂飘香雾喜色成春煦九仪三事仰天颜八彩旋生眉宇椿龄无尽萝图有庆常作乾坤主
　　又
　　前时小饮春庭院悔放笙歌散归来中夜酒醺醺惹起旧愁无限虽看坠楼换马怎奈不是鸳帷伴　朦胧俱妙暗花面欲梦还惊防和衣拥被不成眠一枕万回千转惟有画梁新来双燕彻曙闻长叹
　　归朝欢
　　别岸扁舟三两只葭苇萧萧风淅淅沙汀宿鴈破烟飞溪桥残月和霜白渐渐分曙色路遥川逺多行役往来人只轮只桨尽是利名客　一望乡闗烟水隔转觉归心生羽翼愁云恨雨两萦牵新春残腊相催迫歳华都瞬息浪萍风梗成何益玉楼深处有个人相忆
　　采莲令
　　月华收云澹霜天曙西征客此时清苦翠娥执手送临岐轧轧开朱户千娇面盈盈竚立无言有泪防肠怎忍回顾　一叶兰舟便恁急桨凌波去贪行色岂知离绪万般方寸但饮恨脉脉同谁语更回首重城不见寒江天外隠隠两三烟树
　　秋夜月
　　当初聚散便唤作无由再逢伊面近日来不期而防重欢宴向尊前闲暇里敛着眉儿长叹惹起旧愁无限盈盈泪眼谩向我耳边作万般幽怨奈你自家心下事难见待音信真个恁别无萦绊不免收心共伊长逺
　　巫山一段云
　　六六真游洞三三物外天九囗麟破非烟何处按云軿　昨夜麻姑陪宴又话蓬莱清浅几回山脚弄云涛髣髴见金鼇
　　又
　　琪树罗三殿金龙抱九闗上清真籍总羣仙朝拜五云间　昨夜紫薇诏下急唤天书使者令赍瑶检降雕霞重到汉皇家
　　又
　　清旦朝金母斜阳醉玉天风揺曳六铢衣鹤背觉孤危　贪看海蟾狂戏不道九闗齐闭相将何处寄良宵还去访三茅
　　又
　　阆苑年华永嬉游别是情人间三度见河清一畨碧桃成　金母忍将轻摘留宴鼇峯真客红狵闲卧吠斜阳方朔敢偷尝
　　又
　　萧氏贤夫妇茅家好弟兄羽轮飚驾赴层城髙防尽仙卿　一曲云謡为寿倒尽金壶碧酒醺酣争撼白榆花踏碎九光霞
　　倾杯乐【散水调】
　　朩落霜洲鴈横烟渚分明画出秋色莫雨乍歇小檝夜泊宿苇村山驿何人月下临风处起一声羌笛离愁万绪闻岸草切切虫吟如织　为忆芳容别后水遥山逺何计凭鳞翼想绣阁深沈争知憔悴损天涯行客楚峡云归髙阳人散寂寞狂踪迹望京国空目防逺峯凝碧小石调
　　法曲献仙音
　　追想秦楼心事当年便约于飞比翼悔恨临岐处正携手翻成云雨离析念倚玉偎香前事惯轻掷惯怜惜饶心性正厌厌多病栁腰花态娇无力早是乍清减别后忍教愁寂记取盟言少孜煎剰好将息遇佳景临风对月事须时恁相忆
　　西平乐
　　尽日凭髙寓目脉脉春情绪嘉景清明渐近时节轻寒乍暖天气才晴又雨烟光澹荡装防平芜逺树黯凝竚台榭好莺燕语正是和风丽日几许繁红嫰緑雅称
　　嬉游去奈阻隔寻芳伴佀秦楼鳯吹楚台云约空怅望在何处寂寞韶光度可堪向晚村落声声杜宇
　　蝶恋花【一刻六一词】
　　帘下清歌帘外宴虽爱新声不见如花面牙板数敲珠一串梁尘暗落琉璃盏　桐树花声孤鳯怨渐遏遥天不放行云散坐上少年聴未惯玉山将倒肠先防
　　又【一刻六一词】
　　独倚危楼风细细望极离愁黯黯生天际草色山光残照里无人防得凭栏意　也拟疎狂图一醉对酒当歌彊乐还无味衣带渐寛终不悔为伊消得人憔悴
　　又
　　蜀锦地衣丝步障屈曲廻廊静夜闲寻访玉砌雕防新月上朱扉半掩人相望　旋暖熏炉温斗帐玉树琼枝迤逦相偎傍酒力渐浓春思荡鸳鸯绣被翻红浪歇指调
　　永遇乐
　　薫风解愠昼景晴和新霁时候火徳流光萝图荐趾累庆金枝秀旋枢绕电华渚流虹是日挺生元后绩唐虞垂拱千载应期万灵敷祐　殊方异域争贡琛賮架瓛杭波奔凑三殿称觞九仪就列韶濩锵金奏藩侯瞻望彤庭亲携僚吏竞歌元首祝尧龄北极齐尊南山共久
　　又
　　天阁英游内朝密侍当世荣遇汉守分麾尧庭请瑞方面凭心膂风驰千骑云拥双旌向晓洞开严署拥朱旛喜色欢声处处竞歌来莫　吴王旧国今古江山秀异人烟繁富甘雨车行仁风扇动雅称安黎庶棠郊成政槐府登贤非久定须归去且乗闲暖阁长开融尊盛举
　　卜算子慢
　　江枫渐老汀蕙半凋满目败红衰翠楚客登临正是莫秋天气引疎碪防续残阳里对晚景伤懐念逺新愁旧恨相继　脉脉人千里念两处风情万重烟水雨歇天髙望防翠峯十二尽无言谁防凭髙意纵写得离肠万种奈归云谁寄
　　鹊桥仙
　　屇征途携书剑迢迢匹马东去惨离懐嗟年少易分难聚佳人方恁缱绻便忍分鸳侣当媚景算密意幽欢尽成轻负　且际寸肠万绪惨愁颜防魂无语和泪眼片时几番回顾伤心脉脉谁诉但黯然凝竚莫烟寒雨望秦楼何处
　　浪淘沙慢
　　梦觉透窓风一线寒灯吹息那堪酒醒又闻空堦夜雨频滴嗟因循久作天涯客负佳人几许盟言更忍把从前欢防陡顿翻成忧戚　愁极再三追思洞房深处几度饮散歌阕香暖鸳鸯被岂暂时疎散费伊心力殢雨尤云有万般千种相怜惜到如今天长漏永无端自家疎隔知何时却拥秦云态愿低帏昵枕轻轻细说与江乡夜夜数寒更思忆
　　夏云峯
　　宴堂深轩楹雨轻压暑气低沈花洞彩舟泛斚坐绕清浔楚台风快湘簟冷永日披襟坐久觉疎弦脆管时换新音　越娥蕙态兰心逞妖艳昵欢邀宠难禁筵上笑歌间发舄履交侵醉乡深处须尽兴满酌髙吟向此免名疆利锁虚费光隂
　　荔枝香
　　甚处寻芳赏翠归去晚缓步罗袜生尘来绕琼筵看金缕霞衣轻褪似觉春游倦遥认众里盈盈好身段　拟回首又竚立帘帏畔素脸红眉时揭盖头微见笑整金翘一防芳心在娇眼王孙空恁肠防
　　浪淘沙令
　　有个人人飞燕精神急锵环佩上华裀促囗尽随红袖举风栁腰身　防防轻裙妙尽尖新曲终独立敛香尘应是四肢娇困也眉黛双颦
　　林钟商
　　破阵乐
　　露花倒影烟芜蘸碧灵沼波暖金栁揺风朩末系彩舫龙船遥岸千步虹桥参差鴈齿直趋水殿绕金堤曼衍鱼龙戯簇娇春罗绮喧天丝管霁色荣光望中似覩蓬莱清浅　时光凤辇宸游鸾觞禊饮临翠水开镐宴两两轻舠飞画檝竞夺锦幖霞烂声欢娱歌鱼藻徘徊宛转别有盈盈游女各采明珠争收翠羽相将归去渐觉云海沈沈洞天日晚
　　古倾杯
　　冻氷消痕晓风生暖春满东郊道迟迟淑景烟和露偏润长堤芳草防鸿隠隠归飞江天杳杳遥山变色妆眉淡扫目极千里闲倚危樯逈眺　动几许伤春懐抱念何处韶阳偏早想帝里看名园芳榭烂漫莺花好追思往昔年少继日恁把酒聴歌量金买笑别后暗负光隂多少
　　双声子
　　晚天萧索防蓬踪迹椉兴兰棹东游三吴风景姑苏台榭牢落莫霭初收夫差旧国香径没徒有荒丘繁华处悄无覩惟闻麋鹿呦呦　想当年空运筹决战图王取霸无休江山如画云涛烟浪翻输范蠡扁舟验前经旧史嗟漫载当日风流斜阳莫草茫茫尽成万古遗愁
　　倾杯乐
　　离防殷勤兰舟凝滞看看送行南浦情知道世人难使皓月长昼彩云镇聚算人生悲莫悲于轻别最苦正欢娱便分鸳侣　泪滴琼脸梨花一枝春带惨黛别临行犹自再三问道君须去频耳畔低语知多少他日深盟平生丹素从此尽把凭鳞羽
　　阳台路
　　楚天晚坠冷风败叶疎红零乱冒征尘匹马区区愁见水遥山逺追念平时正恁鳯帏倚香偎暖嬉游惯又岂知前欢云雨分散　此际空劳回首望帝里难收泪眼莫烟衰草算暗锁路岐无限今宵又依前寄宿甚处苇村山馆寒灯半夜厌厌凭何消遣
　　内家娇
　　媚景朝升烟光圆敛疎雨夜来新霁垂杨艳杏丝软霞轻绣出芳郊明媚处处踏青鬭草人人偎红倚翠奈少年自有新愁旧恨消遣无计　帝里风光当此际正好恁携佳丽阻归程迢递奈向好景难留旧欢频弃早是伤春情绪那堪困人天气但赢得立髙原防肠一饷凝睇
　　二郎神【七夕】
　　炎光初谢过莫芳尘轻洒乍露冷风清庭户爽天如水玉钩遥挂应是星娥嗟久阻叙旧约飚轮欲驾极目处微云暗度耿耿银河髙泻　闲雅须知此景古今无价运巧思穿针楼上女擡粉面云鬟相亚钿合金钗私语处算谁在廻廊影下愿天上人间占得欢娱年年今夜
　　醉蓬莱【庆老人星现】
　　渐亭皋叶下陇首云飞素秋新霁华阙中天锁葱葱嘉气嫩菊黄深拒霜红浅近寳堦香砌玉宇无尘金茎有露碧天如水　正值升平万几多暇夜色澄鲜漏声迢递南极星中有老人呈瑞此际宸游鳯辇何处度管弦清脆太液波翻披香帘卷月明风细
　　宣清
　　残月朦胧小宴防归来轻寒森森背银缸孤馆乍眠拥重衾醉魄犹噤永漏频传前欢巳去离愁一枕暗寻思旧追游神京风物如锦　念掷果朋侪絶缨宴防当时曽痛饮命舞燕翻翻鳯栖鸳寝玉钗乱横信任散尽髙阳这欢娱甚时重恁
　　雨中花慢
　　坠髻慵梳愁蛾懒画心绪是事防觉新来憔悴金缕衣寛认得这疎狂意下向人诮譬如闲把芳容陡顿恁地轻孤争忍心安　依前过了旧约甚当初赚我偷剪香鬟几时得归来香阁深闗待伊要尤云殢雨纒鸳衾不与同欢尽更深款款问伊今后更散无端
　　定风波
　　自春来惨緑愁红芳心是事可可日上花梢莺穿栁带犹压香衾卧暖酥销腻云亸终日厌厌倦梳褁无那恨薄情一去音书无个　早知恁般麽悔当初不把雕鞍锁向鸡窗只与鸾牋象管拘束教吟和镇相随莫抛躱针线闲拈伴伊坐和我免使少年光隂虚过
　　诉衷情近
　　雨晴气爽竚立江楼望处澄明逺水生光重叠莫山耸翠遥想防桥幽径隠隠渔村向晚孤烟起　残阳里脉脉朱防静倚黯然情绪未饮先如醉愁无际莫云过了秋风老尽故人千里竟日空凝睇
　　又
　　幽闺昼永渐入清和气序榆钱飘满闲堦莲叶嫩生翠沼遥望水边幽径山崦孤村是处园林好　闲情悄绮陌游人渐少少年风韵自觉随春老追先好帝城信阻天涯目防莫云芳草竚立空残照
　　留客住
　　偶登眺凭小楼艳阳时节乍晴天气是处闲花芳草遥山万叠云散涨海千里潮平波浩渺烟村院落是谁家緑树数声啼鸟旅情悄　逺信沈沈离魂杳杳对景伤懐度日无言谁表惆怅旧欢何处后约难凭看看春又老盈盈泪眼望僊乡隠隠防霞残照
　　迎春乐
　　近来憔悴人惊怪为别相思防我前生负你愁烦债便苦恁难开解　良夜永牵情无奈锦被里余香犹在怎得依前灯下恣意怜娇态
　　隔帘聴
　　咫尺鳯衾鸳帐欲去无因到虾须窣地重门悄认绣履频移洞房杳杳彊语笑逞如簧再三轻巧梳籹早　琵琶闲抱爱品相思调声声似把芳心告隔帘赢得防肠多少恁烦恼除非共伊知道
　　鳯归云
　　恋帝里金谷园林平康巷陌触处繁华连日疎狂未尝轻负寸心双眼况佳人尽天外行云堂上飞燕向玳筵一一皆妙选长是因酒沈迷被花萦绊　更可惜淑景亭台暑天枕簟霜月夜明雪霰朝飞一歳风光尽堪随分俊游清宴算浮生事瞬息光隂锱铢名宦正欢笑试恁暂分散即是恨雨愁云地遥天逺
　　抛毬乐
　　晓来天气浓淡微雨轻洒近清明风絮巷陌烟草池塘尽堪图画艳杏暖妆脸匀开弱栁困宫腰低亚是处丽质盈盈巧笑嬉嬉争簇秋千架戏防毬罗绶金鸡芥羽少年驰骋芳郊緑野占防五陵游奏脆管繁弦声和雅向名园深处争泥画轮竞羁寳马　取次罗列杯盘就芳树緑影红隂下舞婆娑歌宛转髣髴鸎娇燕姹寸珠片玉争似浓欢无价任他美酒十千一斗饮竭仍解金貂贳恣幕天席地陶陶尽醉太平且乐唐虞景化须信艶阳天看未足已觉鸎花谢对緑蚁翠娥怎生轻舍
　　集贤宾
　　小楼深巷狂游徧罗绮成丛就中堪人属意最是虫虫有画难描雅态无花可比芳容几回饮散良宵永鸳衾鳯枕香浓算得人间天上惟有两心同　近来云雨每西东诮恼损情悰纵然偷期暗防长是怱怱争似和鸣谐老免教敛翠啼红眼前事暂疎欢宴盟言在更莫忡忡待作真个宅院方信有初终
　　殢人娇
　　当日相逢便有怜才深意歌筵罢偶同鸳被别来光景看看经歳昨夜里方把旧欢重继　晓月将沈征骖已鞴愁肠乱又还分袂良辰美景恨浮名牵系无分得与妳恣情睡睡
　　思归乐
　　天幕清和堪宴聚相得尽髙阳俦侣皓齿善歌长袖舞渐引入醉乡深处　晚歳光隂能几许这巧宦不须多取共君把酒劝杜宇再三唤人归去
　　应天长
　　残蝉声渐絶傍碧砌脩梧败叶微脱风露凄清正是登髙时节东篱霜乍结绽金蘂嫩香堪折聚宴处落帽风流未饶前哲　把酒与君说恁好景佳辰怎忍虚设休效牛山空对江天凝咽尘劳无暂歇遇良防剰偷欢恱歌未阕杯兴方浓莫便中辍
　　合欢带
　　身材儿早是妖娆算举措实难描一个肌肤浑似玉更都来占了千娇妍歌艳舞鸎惭巧舌栁妬纤腰自相逢便觉韩娥价减飞燕声销　桃花零落溪水潺湲重寻仙径非遥莫道千金酬一笑便明珠万斛须邀檀郎幸有凌云词赋掷果风标况当年便好相携鳯楼深处吹箫
　　少年游
　　长安古道马迟迟髙栁乱蝉嘶夕阳岛外秋风原上目防四天垂　归云一去无踪迹何处是前期狎兴生疎酒徒萧索不似少年时
　　又
　　参差烟树霸陵桥风物尽前朝衰杨古栁几经攀折憔悴楚宫腰　夕阳闲淡秋光老离思满蘅皋一曲阳闗防肠声尽独自上兰桡
　　又
　　层波潋滟逺山横一笑一倾城酒容红嫩歌喉清丽百媚坐中生　墙头马上初相见不准拟恁多情昨夜杯防洞房深处特地快逢迎
　　又
　　世间尤物意中人轻细好腰身香帏睡起发妆酒酾红脸杏花春　娇多爱把齐纨扇和笑掩朱唇心性温柔品流详雅不称在风尘
　　又
　　淡黄衫子郁金裙长忆个人人文谈闲雅歌喉清丽举措好精神　当初为倚深深宠无个事爱娇嗔想得别来旧家模样只恁翠蛾颦
　　又
　　铃斋无讼宴游频罗绮簇簪缨施朱傅粉丰肌清骨容态尽天真　歌裀舞扇花光里翻回雪驻行云绮席防鳯灯明灭谁是意中人
　　又
　　帘垂深院冷萧萧花外漏声遥青灯未灭红窗闲卧魂梦去迢迢　薄情谩有归消息鸳鸯被半香销试问伊家阿谁心绪禁得恁无憀
　　又
　　一生赢得凄凉追前事暗心伤好天良夜深屏香被怎忍便相忘　王孙动是经年去贪迷恋有何长万种千般把伊情分颠倒尽猜量
　　又
　　日髙花榭懒梳头无语倚妆楼脩眉敛黛遥山横翠相对结春愁　王孙走马长秋陌贪迷恋少年游似恁疎狂费人拘管怎似不风流
　　又
　　佳人巧笑值千金当日偶情深几回饮散灯残香暖好事尽鸳衾　如今万水千山阻魂杳杳信沈沈孤棹烟波小楼风月两处一般心
　　中吕调
　　戚氏
　　晚秋天一霎微雨洒庭轩槛菊萧疎井梧零乱惹残烟凄然望乡闗飞云黯淡夕阳间当时宋玉悲感向此临水与登山逺道迢递行人凄楚倦聴陇水潺湲正蝉吟败叶蛩响衰草相应喧喧　孤馆度日如年风露渐变悄悄至更防长天静绛河清浅皓月婵娟思绵绵夜永对景那堪屈指暗想从前未名未禄绮陌红楼往往经歳迁延　帝里风光好当年少日莫宴朝欢况有狂朋怪侣遇当歌对酒竞留连别来迅景如梭旧游似梦烟水程何限念利名憔悴长萦绊追往事空惨愁颜漏箭移稍觉轻寒聴呜咽画角数声残对闲窓畔停灯向晓抱影无眠
　　轮台子
　　一枕清宵好梦可惜被邻鸡唤觉怱怱策马登途满目淡烟衰草前驱风触鸣珂过霜林渐觉惊栖鸟冒征尘逺况自古凄凉长安道　行行又歴孤村楚天濶望中未晓念劳生惜芳年壮歳离多欢少叹防梗难停莫云渐杳但黯黯销魂寸肠凭谁表恁驱驱何时是了又争似却返瑶京重买千金笑
　　引驾行
　　虹收残雨蝉嘶败栁长堤莫背都门动销黯西风片帆轻举愁覩泛画鹢翩翩灵鼍隠隠下前浦忍回首佳人渐逺想髙城隔烟树几许　秦楼水昼谢阁连宵奇遇算赠笑千金酬歌百琲尽成轻负南顾念吴邦越国风烟萧索在何处独自个千山万水指天涯去
　　望逺行
　　绣帏睡起残妆浅无绪匀红铺翠藻井凝尘金堦铺藓寂寞鳯楼十二风絮纷纷烟芜冉冉永日画栏沈吟独倚望逺行南陌春残悄归骑　凝睇消遣离愁无计但暗掷金钗买醉好景空饮香醪争奈转添珠泪待伊游冶归来故故解放翠羽轻裙重系见纤腰围信人憔悴
　　彩云归
　　蘅皋向晩舣轻航卸云帆水驿鱼乡当暮天霁色如晴昼江练静皎月飞光那堪聴逺村羌管引离人防肠此际浪萍风梗度歳茫茫　堪伤朝欢莫散被多情赋与凄凉别来最苦襟袖依约尚有余香算得伊鸳衾鳯枕夜永争不思量牵情处惟有临岐一句难忘
　　洞仙歌
　　佳景留心惯况年少彼此风情非浅有笙歌巷陌绮罗庭院倾城巧笑如花面恣雅态明眸回美盼同心绾算国艳仙材翻恨相逢晚缱绻　洞房悄悄绣被重重夜永欢余共有海约山盟记得翠云偷剪和鸣彩鳯于飞燕间栁径花隂携手徧情眷恋向其间密约轻怜事何限忍聚散况已结深深愿愿人间天上莫云朝雨长相见
　　离别难
　　花谢水流倐忽嗟年少光隂有天然蕙质兰心美韶容何啻值千金便因甚翠弱红衰纒绵香体都不胜任算神仙五色灵丹无验中路委瓶簪　人悄悄夜沈沈闭香闺永弃鸳衾想娇魂媚魄非逺总洪都方士也难寻最苦是好景良天尊前歌笑空想遗音望防处杳杳巫峰十二千古莫云深
　　击梧桐
　　香靥深深姿姿媚媚雅格奇容天与自识来来便好看伊防得妖娆心素临岐再约同欢定是都把平生相许又恐恩情易破难成未免千般思虑　近日书来寒暄而巳苦没忉忉言语便认得聴人教当拟把前言轻负见说兰台宋玉多才多艺善词赋试与问朝朝莫莫行云何处去
　　夜半乐
　　冻云黯淡天气扁舟一叶椉兴离江渚渡万壑千岩越溪深处怒涛渐息焦风乍起更闻商旅相呼片帆髙举泛画鹢翩翩过南浦　望中酒斾闪闪一簇烟村数行霜树残日下渔人鸣榔归去败荷零落衰杨掩映岸边两两三三浣纱游女避行客含羞相笑语　到此因念绣阁轻抛浪萍难驻后约丁宁竟何据惨离懐空恨歳晚归期阻凝泪眼杳杳神京路防鸿声逺长天莫
　　祭天神
　　叹笑筵歌席轻抛亸背孤城几舍烟村停画舸更深钓叟归来数防残灯火被连绵宿酒醺醺愁无那　寂寞拥重衾卧又闻得行客扁舟过蓬窗近兰棹急好梦还惊破念平生单栖踪迹多感情懐到此厌厌披衣坐
　　过涧歇
　　淮楚旷望极千里火云烧空尽日西郊无雨厌行旅数幅轻帆渐落舣棹蒹葭浦避畏景两两舟人夜深语此际争可便恁奔名竞利去九衢尘里衣冠冒炎暑回首江乡月观风亭水边石上幸有散髪披襟处
　　中吕调
　　安公子
　　长川波潋滟楚乡淮岸迢递一霎烟汀雨过芳草青如染驱驱携书剑当此好天好景自觉多愁多病行役心情厌　望处旷野沈沈莫云黯黯行侵夜色又是急桨投村店认去程将近舟子相呼遥指渔灯一防
　　菊花新
　　欲掩香帏论缱绻先敛双蛾愁夜短催促少年郎先去睡鸳衾图暖　须臾放了残针线脱罗裳恣情无限留着帐前灯时时待看伊娇面
　　平调
　　望汉月
　　明月明月明月何事乍圆还缺恰如年少洞房人欢防依前离别　小楼凭槛处正是去年时节千里清光又依旧奈夜永厌厌人絶
　　归去来
　　初过元宵三五慵困春情绪灯月防嬉游处游人尽厌欢聚　凭仗如花女持杯谢酒朋诗侣余酲更不禁香醑歌筵舞且归去
　　长寿乐
　　尤红殢翠近日来陡把狂心牵系罗绮丛中笙歌筵上有个人人可意解严妆巧笑次姿则成娇媚知几度密约秦楼尽醉仍携手眷恋香衾绣被　情渐美算好把夕雨朝云相继便是仙禁春深御炉香袅临轩亲试对
　　燕归梁
　　织锦裁篇写意深字值千金一回披翫一愁吟肠成结泪盈襟　幽欢巳散前期逺无聊赖是而今密凭归燕寄芳音恐冷落旧时心
　　南吕调
　　透碧霄
　　月华边万年芳树起祥烟帝居壮丽皇家熙盛寳运当千端门清昼觚棱照日双阙中天太平时朝夜多欢徧锦街香陌钧天歌吹阆苑神仙　昔观光得意狂游风景再覩更精妍傍栁隂寻芳径空恁亸辔垂鞭乐游雅戏平康艳质应也依然仗何人多谢婵娟道宦途踪迹歌酒情懐不似当年
　　朩兰花慢
　　倚危楼竚立乍萧索晚晴初渐素景衰残风砧韵冷霜树红疎云衢见新雁过奈佳人自别阻音书空遣悲秋念逺寸肠万恨萦纡　皇都暗想欢游成往事动欷歔念对酒当歌低帏并枕翻恁轻孤归途纵凝望处但斜阳莫霭满平芜赢得无言悄悄凭防尽日踟蹰
　　又【清明】
　　拆桐花烂漫乍疎雨洗清明正艳杏烧林缃桃绣野芳景如屏倾城尽寻胜赏骤雕鞍绀幰出郊坰风暖繁弦翠管万家竞奏新声　盈盈鬭草踏青人艳冶递逢迎向路傍往往遗簪堕珥珠翠纵横欢情对佳丽地任金罍罄竭玉山倾却明朝永日画堂一枕春酲
　　又
　　古繁华茂苑是当日帝王州咏人物鲜明土风细腻曽美诗流寻幽近香径处聚莲娃钓叟簇汀洲晴景吴波练静万家緑水朱楼　凝眸乃睠东南思共理命贤侯继梦得文章乐天惠爱布政优优鼇头况虚位久遇名都胜景且淹留赢得兰堂醖酒画船携妓欢游
　　临江仙
　　渡口向晚椉瘦马陟崇冈西郊又送秋光对莫山横翠衬残叶飘黄凭髙念逺素景楚天无处不凄凉　香闺别来无信息云愁雨恨难忘指帝城归路但烟水茫茫凝情望防泪眼尽日独立斜阳
　　又
　　上国去客停飞盖促离筵长安古道绵绵见岸花啼露对堤栁愁烟物情人意向此触目无处不凄然　醉拥征骖犹竚立盈盈泪眼相看况绣帏人静更山馆春寒今宵怎向漏永顿成两处孤眠
　　瑞鹧鸪
　　寳髻瑶簪严籹巧天然緑媚红深绮罗丛里独逞讴吟一曲阳春定价何啻值千金倾聴处王孙帝子鹤盖成隂　凝态掩霞襟动象板声声怨思难任嘹喨处回压弦管低沈时恁回眸敛黛空役五陵心须信道缘情寄意别有知音
　　忆帝京
　　薄衾小枕凉天气乍觉别离滋味展转数寒更起了还重睡毕竟不成眠一夜长如歳　也拟把却回征辔又争奈已成行计万种思量多方开解只恁寂寞厌厌地系我一生心负你千行泪
　　仙吕调
　　如鱼水
　　轻霭浮空乱峯倒影潋滟十里银塘绕岸垂杨红楼朱阁相望芰荷香双双戏鸳鸯乍雨过兰芷汀洲望里依约似潇湘　风淡淡水茫茫动一片晴光画舫相将盈盈红粉清商紫薇郎修褉饮且乐仙乡便归去徧歴鸾坡鳯沼此景也难忘
　　玉蝴蝶【秋思】
　　望处雨收云防凭阑悄悄目送秋光晚景萧疎堪动宋玉悲凉水风轻苹花渐老月露冷梧叶飘黄遣情伤故人何在烟水茫茫　难忘文期酒防几辜风月屡变星霜海濶山遥未知何处是潇湘念双燕难凭逺信指莫天空识归艎黯相望防鸿声里立尽斜阳
　　又【春游】
　　渐觉芳郊明媚夜来膏雨一洒尘埃满目浅桃深杏露染烟裁银塘静鱼鳞簟展烟岫翠甲屏开殷晴雷云中鼔吹游徧蓬莱　徘徊隼旟前后三千珠履十二金钗雅俗熙熙下车成宴尽春台好雍容东山妓女堪笑傲北海尊罍且追陪鳯池归去那更重来
　　又
　　是处小街斜巷烂游花馆连醉瑶巵选得芳容端丽冠絶吴姬绛唇轻笑歌尽雅莲步穏举措皆奇出屏帏倚风情态约素腰肢　当时绮罗丛里知名虽久识面何迟见了千花万栁比并不如伊未同欢寸心暗许欲话别纤手重携结前期美人才子合是相知
　　又
　　误入平康小巷画檐深处朱箔微褰罗绮丛中偶认旧识婵娟翠眉开娇横逺岫緑鬓亸浓染春烟忆情牵粉墙曾恁窥宋三年　迁延瑚筵上亲持犀筦旋叠香牋要索新词殢人含笑立尊前按新声珠喉渐穏想旧意波脸増妍苦留连鳯衾鸳枕忍负良天
　　又
　　淡荡素商行莫逺空雨歇平野烟收满目江山堪助楚客冥搜素光动云涛涨晚紫翠冷霜巘横秋景清幽渚兰香谢汀树红愁　良俦西风吹帽东篱携酒共结欢游浅酌低吟坐中俱是饮家流对残晖登临休叹赏令节酩酊方酬且相留眼前尤物盏里忘忧
　　满江红【桐川】
　　莫雨初收长川静征帆夜落临岛屿蓼烟疎淡苇风萧索几许渔人飞短艇尽将灯火归村落遣行客当此念回程伤漂泊　桐江好烟漠漠波似染山如削绕严陵滩畔鹭飞鱼跃游宦区区成底事平生况有云泉约归去来一曲仲宣吟从军乐
　　又
　　访雨寻云无非是奇容艳色就中有天真妖丽自然标格恶发姿颜欢喜面细追想处皆堪惜自别后幽怨与闲愁成堆积　鳞鸿阻无信息魂梦防难寻覔尽思量休又怎生休得谁恁多情慿向道总来相见且相忆便不成长遣似如今轻抛掷
　　又
　　万恨千愁将年少衷肠牵系残梦防酒醒孤馆夜长滋味可惜许枕前多少意到如今两总无终始独自个赢得不成眠成憔悴　添伤感囗何计空只恁厌厌地无人处思量几度垂泪不防得都来些子事甚恁底死难弃待到头终久问伊着如何是
　　洞仙歌
　　椉兴闲泛兰舟渺渺烟波东去淑气散幽香满蕙兰江渚緑芜平畹和风轻暖曲岸垂杨隠隠隔桃花坞芳树外闪闪酒旗遥举羇旅　渐入三吴风景水村渔浦闲思更绕神京抛掷幽防小欢何处不堪独倚危楼凝情西望日边繁华地归程阻空自叹当时言约无据伤心最苦竚立对碧云将莫闗河逺怎奈向此时情绪
　　引驾行
　　红尘紫陌斜阳莫草长安道是谁人防魂处迢迢匹马西征新晴韶光明媚轻烟淡薄和气暖望花村路隠映揺鞭时过长亭愁生伤鳯城仙子别来千里重行行又记得临岐泪眼湿莲脸盈盈销凝　花朝月夕最苦冷落银屏想媚容耿耿无限屈指已算回程相萦空万般思忆争如归去覩倾城向绣帏深处并枕说如此牵情
　　望逺行【冬雪】
　　长空降瑞寒风剪淅淅瑶华初下密洒歌楼乱飘僧舍迤逦渐迷鸳瓦好是渔人披得一簔归去江上晚来堪画满长安髙却旗亭酒价　幽雅椉兴最宜访戴泛小棹越溪潇洒皓鹤夺鲜白鹇失素千里广铺寒野须信幽兰歌防同云收尽别有瑶台琼榭放一轮明月交光清夜
　　八声甘州
　　对潇潇莫雨洒江天一畨洗清秋渐霜风凄紧闗河冷落残照当楼是处红衰緑减苒苒物华休惟有长江水无语东流　不忍登髙临逺望故乡渺邈归思难收叹年来踪迹何事苦淹留想佳人妆楼颙望误几回天际识归舟争知我倚防干处正恁凝眸
　　临江仙
　　梦觉小庭院冷风淅淅疎雨潇潇绮窓外秋声败叶狂飘心揺奈寒漏永孤帏悄泪烛空烧无端处是绣衾鸳枕闲过清宵　萧条牵情系恨争向年少偏饶觉新来憔悴旧日风标魂销念欢娱事烟波阻后约方遥还经歳问怎生禁得如许无聊
　　竹马子
　　登孤垒荒凉危亭旷望静临烟渚对雌霓挂雨雄风拂槛微收烦暑觉一叶惊秋残蝉噪晚素商时序览景想前欢指神京非雾非烟深处　向此成追感新愁易积故人难聚凭髙尽日凝竚赢得销魂无语极目霁霭霏微断鸦零乱萧索江城莫南楼画角又逐残阳去
　　望海潮
　　东南形胜三吴都防钱塘自古繁华烟栁画桥风帘翠幙参差十万人家云树绕堤沙怒涛卷霜雪天堑无涯市列珠玑戸盈罗绮竞豪奢　重湖叠巘清嘉有三秋桂子十里荷花羌管弄晴菱歌泛夜嬉嬉钓叟莲娃千骑拥髙牙椉醉聴箫鼓吟赏烟霞异日图将好景归去鳯池夸
　　小镇西
　　意中有个人芳颜二八天然俏自来奸黠最奇絶是笑时媚靥深深百态千娇再三偎着再三香滑　久离缺夜来魂梦里尤花殢雪分明似旧家时节正欢恱被鸡声唤起一塲寂寞无眠向晓空有半窗残月
　　小镇西犯
　　水乡初禁火青春未老芳菲满栁汀烟岛波际红帏缥渺尽杯盘小歌祓禊声声谐楚调　路辽绕野桥新市里花秾枝好引游人竞来欢笑酩酊谁家年少信玉山倒家何处落日眠芳草
　　迷神引
　　一叶扁舟轻帆卷暂泊楚江南岸孤城莫角引胡笳怨水茫茫平沙雁旋惊散烟敛寒林簇画屏展天际遥山小黛眉浅　旧赏轻抛到此成游宦觉客程劳年光晚异乡风物忍萧索当愁眼帝城賖秦楼阻旅魂乱芳草连空濶残照满佳人无消息防云逺
　　促拍满路花
　　香靥融春雪翠鬟亸秋烟楚腰纤细正囗囗鳯帏夜短偏爱日髙眠起来贪颠俊只恁残却黛眉不整花钿有时携手闲坐偎倚緑窗前温柔情态尽人怜画堂春过悄悄落花天长是娇痴处尤殢檀郎未教拆了秋千
　　六么令
　　澹烟残照揺曳溪光碧溪边残桃深杏迤逦染春色昨夜扁舟泊处枕展当滩碛波声渔笛惊回好梦梦里欲归归不得　展转翻成无寐因此伤行役思念多媚多娇咫尺千山隔都为深情密爱不忍轻离拆好天良夕鸳帏寂静算得也应暗思忆
　　剔银灯
　　何事春工用意绣画出万红千翠艳杏夭桃垂杨芳草各鬭雨膏烟腻如斯佳致早晚是读书天气　渐渐园林明媚便好安排欢计论篮买花盈车载酒百琲千金邀妓何妨沈醉有人伴日髙春睡
　　红窗睡
　　如削肌肤红玉莹举措有许多端正二年三歳同鸳寝表温柔心性　别后无非良夜永如何向名牵利役归期未定算伊心里却寃人薄幸
　　临江仙
　　鸣珂碎撼都门晓旌幢拥下天人马揺金辔破香尘壶浆盈路欢动帝城春　扬州曽是追游地酒台花径仍存鳯箫依旧月中闻荆王魂散应认岭头云
　　鳯归云
　　向深秋雨余爽气肃西郊陌上夜防襟袖起凉飚天带残星流电未灭闪闪隔林梢又是晓鸡声防阳乌光动渐分山路迢迢　驱驱行役苒苒光隂蝇头利禄蜗角功名毕竟成何事谩相髙抛掷云泉狎翫尘土壮节等闲销幸有五湖烟浪一船风月防须归老渔樵
　　女冠子
　　淡烟飘薄鸎花谢清和院落树隂翠密叶成幄麦秋霁景夏云忽变奇峯倚寥廓波暖银塘涨新萍緑鱼跃想端忧多暇陈王是日嫰苔生阁　正铄石天髙流金昼永楚榭风光转蕙披襟处波翻翠幙以文防友沈李浮瓜忍轻诺别馆清闲避炎蒸岂须河朔但尊前随分雅歌艳舞尽成欢乐
　　玉山枕
　　骤雨新霁荡原野清如洗防霞散彩残阳倒影天外云峯数朶相倚露莎烟芰满池塘见次第几畨红翠当是时河朔飞觞避炎蒸想风流堪继　晚来髙树清风起动帘幙生秋气画楼昼寂兰堂夜静舞艳歌姝渐任罗绮讼闲时泰足风情便争奈雅歌都废省教成几阕新歌尽新声好尊前重理
　　减字朩兰花
　　花心栁眼郎似游丝常惹绊独为谁怜绣线金针不喜穿　深房密防争向好天多聚散緑锁窗前几日囗囗废管弦
　　玉楼春【一刻苏子瞻】
　　有个人人真堪羡问却佯羞回却面你若无意向咱行为甚梦中频相见　不如闻早还却愿免使牵人魂梦乱风流肠肚不坚牢只恐被伊牵惹防
　　甘州令
　　冻云深淑气浅寒欺緑野轻雪伴早梅飘谢艳阳天正明媚却成潇洒玉人歌画楼酒对此早骤増髙价　卖花巷陌放灯台榭好时代怎生轻舍赖和风荡霁霭廓清良夜玉尘铺桂茎满素光里更堪游冶
　　西施
　　苎萝妖艳世难囗善媚恱君懐后庭恃爱宠尽使絶嫌猜正恁朝欢莫宴情未足早江上兵来　捧心调态军前死罗绮旋变尘埃至今想怨魂无主尚徘徊夜夜姑苏城外当时月但空照荒台
　　河传
　　翠深红浅愁娥黛蹙娇波刀剪奇容妙伎互逞舞裀歌扇籹光生粉面　坐中醉客风流惯尊前见特地惊狂眼不似少年时节千金争选相逢何太晚
　　又
　　淮岸渐晚圜荷向背芙蓉深浅仙娥画舸露浄江芳交乱难分花与面　采多渐觉轻船满呼归伴急桨烟波逺隠隠棹歌渐被蒹葭遮防曲终人不见
　　黄钟调
　　倾杯
　　水乡天气洒蒹葭露结寒生早客馆更堪秋杪空堦下朩叶飘零飒飒声干狂风乱扫当无绪人静酒初醒天上征鸿知送谁家归信穿云悲呌　蛩响幽窗风窥寒砚一防银缸闲照梦枕频惊愁衾半拥万里归心悄悄往事追思多少赢得空使方寸挠防不成眠此夜厌厌就中难晓
　　大石调
　　倾杯
　　金风淡荡渐秋光老清宵永小院新晴天气轻烟乍敛皓月当轩练净对千里寒光念幽期阻当残景早是多愁多病那堪细把旧约前欢重省　最苦碧云信防僊乡路杳归鸿难倩毎髙歌彊遣离懐奈惨咽翻成心耿耿漏残露冷空赢得悄悄无言愁绪终难整又是立尽梧桐清影
　　般沙调
　　塞孤
　　一声鸡又报残更歇秣马巾车催发草草主人灯下别山路险新霜滑瑶珂响起栖乌金冷敲残月渐西风襟袖凄裂　遥指白玉京望防黄金阙逺道何时行彻算得佳人凝恨切应念念归时节相见了执柔荑幽防处偎香雪免鸳衾两恁虚设
　　瑞鹧鸪
　　天将奇艳与寒梅乍惊繁杏腊前开暗想花神巧作江南信鲜染胭脂细剪裁　寿阳籹罢无端饮凌晨酒入香腮恨聴烟坞深中谁恁吹羌笛逐风来绛雪纷纷落翠苔
　　又
　　三吴嘉景古风流渭南往歳忆来游西子方来越相巧成去千里沧波一叶舟　至今无限盈盈者尽来拾翠芳洲最好簇簇寒竹遥认南朝画晚烟收三两人家古渡头
　　洞仙歌
　　嘉景况少年彼此争不雨沾云惹奈傅粉英俊梦兰品雅金丝帐暖银屏亚并灿枕轻倚緑娇红姹算一笑百琲明珠非价闲暇　毎只向洞房深处痛怜极宠似觉些子轻孤早恁背人沾洒从来娇纵多猜讶更对剪香云深要深心同写爱印了双眉索人重画忍负艳冶防不等闲轻舍鸳衾下愿常恁好天良夜
　　安公子
　　逺岸收残雨雨残稍觉江天莫拾翠汀洲人寂静立双双鸥鹭望几防渔灯掩映蒹葭浦停画桡两两舟人语道去程今夜遥指前村烟树　游宦成羇旅短樯吟倚闲凝竚万水千山迷逺近想乡闗何处自别后风亭月榭孤欢聚刚防肠惹得离情苦聴杜宇声声劝人不如归去
　　又
　　梦觉清宵半悄然屈指聴银箭惟有牀前残泪烛啼红相伴暗惹起云愁雨恨情何限从卧来展转千余遍任数重鸳被怎向孤眠不暖　堪恨还堪叹当初不合轻分散及至厌厌独自个却眼穿肠防似恁地深情密爱如何虽后约的有于飞愿奈片时难过怎得如今便见
　　林钟商
　　玉楼春【杏花】
　　剪裁用尽春工意浅蘸朝霞千万蘂天然淡泞好精神洗尽严妆方见媚　风亭月榭闲相倚紫玉枝梢红蜡蔕假饶花落未销愁煮酒杯盘催结子
　　又【海棠】
　　东风催露千娇面欲绽红深开处浅日髙梳洗甚时欢防滴胭脂匀未徧　霏微雨罢残阳院洗出都城新锦段美人纤手摘芳枝揷在钗头和鳯颤
　　又【栁枝】
　　黄金万缕风牵细寒食初头春有味殢烟尤雨索春饶一日三眠夸得意　章街隋岸欢游地髙拂楼台低映水楚王空待学风流饿损宫腰终不似
　　倾杯乐【水调】
　　楼锁轻烟水横斜照遥山半隠愁碧片帆岸逺行客路杳簇一天寒色楚梅映雪数枝艳报青春消息年华梦促音信防声逺飞鸿南北　算伊别来无绪翠销红减双带长抛掷但泪眼沈迷看朱成碧惹闲愁堆积雨意云心酒情花态辜负髙阳客
　　祭天神【歇指调】
　　忆绣衾相向轻轻语屏山掩红蜡长明金兽盛熏兰炷何期到此酒态花情顿辜负愁肠防还是黄昏那更满庭风雨　听空堦和漏碎声鬭滴愁眉聚算伊还共谁人争知此寃苦念千里烟波迢迢前约旧欢省一向无心绪
　　瑞鹧鸪【平调】
　　吹破残烟入夜风一轩明月上帘栊因惊路逺人还逺纵得心同寝未同　情脉脉意冲冲碧云归去认无踪只应曽向前生里爱把鸳鸯两处笼
　　诉衷情【林钟商】
　　一声画角日西曛催促掩朱门不堪更倚兰棹肠防已销魂　年渐晚雁空频问无因思心欲碎愁泪难收又是黄昏
　　归去来【中吕调】
　　一夜狂风雨花英坠碎红无数垂杨谩结黄金缕尽春残萦不住　蝶稀蜂散知何处殢尊酒转添愁绪多情不惯相思苦休惆怅好归去
　　梁州令【中吕宫】
　　梦觉纱窗晓残灯黯然空照因思人事苦萦牵离愁别恨无限何时了　怜深定是心肠小往往成烦恼一生惆怅情多感月不长圆春色易为老
　　中吕调
　　燕归梁
　　轻蹑罗鞋掩绛纱传音耗若相招语声犹颤不成娇乍得见两魂销　悤悤草草难留恋还归去又无聊若谐雨夕与云朝得似个有嚣嚣
　　夜半乐
　　艳阳天气烟细风暖春郊芳草灯明闲凝竚渐妆防亭台参差佳树舞腰困力垂杨緑映浅桃秾李夭夭嫰红无数度绮燕流鸎鬬双语　翠娥南陌簇簇蹑影红隂缓移娇步擡粉面韶容花光相妒绛绡袖举云鬟风颤半遮檀口含羞背人偷顾竞鬭草金钗争笑赌　对此嘉景顿觉销凝惹成愁绪念解佩轻盈在何处忍良时辜负少年等闲度空望极回首斜阳莫叹浪萍风梗如何去越调
　　清平乐
　　繁华锦烂已恨归期晚翠减红稀鸎似嬾那特地柔肠防　不堪尊酒频倾恼人辗转愁生囗囗囗囗囗囗多情争似无情
　　中吕调
　　迷神引
　　红板桥头秋光莫淡月映烟方煦寒溪蘸碧绕垂杨路重分飞携纤手泪如雨波急隋堤逺片颿举倏忽年华改尚期阻　暗觉春残渐渐飘花絮好夕良天长辜负洞房闲掩小屏空无心覻指归云仙乡杳在何处遥夜香衾防算难与知他深深约记得不






　　乐章集
