　　钦定四库全书　　　　　集部十
　　珂雪词　　　　　　　　词曲类一【词集之属】提要
　　【臣】等谨案珂雪词二巻
　　国朝曹贞吉撰贞吉有珂雪诗已着録是编则其诗余也上巻凡一百三十四首下巻凡一百五首其总目所载补遗尚有卜算子浪淘沙木兰花春草碧满江红百字令木兰花慢台城路等八调而皆有録无书殆以附在巻末装缉者偶佚之欤其词大抵芊绵清丽寄托遥深古调之中纬以新意不必模周范柳学步邯郸而自不失为雅制盖其天分于是事独近也陈维崧集有贞吉咏物词序云吟成十首事足千秋赵明诚金石之録逊此华文郭宏农山海之篇惭斯雅制虽友朋推挹之词不无溢量要在近代词家亦卓然一作手矣旧本每调之末必列王士祯彭孙遹张潮李良年曹勲陈维崧等评语实沿明季文社陋习最可厌憎今悉删除以清耳目且以见文之工与不工原所共见传与不传在所自为名流之序防批防不过木兰之椟日乆论定其妍丑不由于此庶假借声誉者晓然知标榜之无庸焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀







　　钦定四库全书
　　珂雪词巻上
　　礼部贠外郎曹贞吉撰
　　苍梧谣
　　团扇旧犹堪赠所欢秋风起恋恋故人难
　　寒涧水粼粼白石间终难去沧海作波澜
　　乌夜啼【咏水葱用葱字韵】
　　琅玕出水玲珑郁葱葱好伴莼丝茭叶声中　竹影织苔痕湿颤西风比似个人睂黛可相同
　　浣溪沙【步阮亭红桥韵】
　　几曲清溪泛画桡緑杨深处见红桥酒帘歌扇暗香销白跳波荷冉冉青山拥髻水迢迢三生如梦广陵
　　潮
　　水过雷塘呜咽流繁华人逝几经秋二分明月自扬州玉树歌来犹有恨锦帆牵去巳无愁平山堂下是迷
　　楼
　　又【题画】
　　蟹舍鱼庄此地偏隂隂灌木水平田江湖无恙白鸥天茭叶芦花迷远渡斜风细拥归渔翁何处枕蓑
　　眠
　　又【偶成】
　　飞凤将雏紫玉钗双鸾小様合欢鞋卓金车子响铜街濯锦江头朝复暮踏青陌上去还来红楼斜日费安
　　排
　　又
　　宛转红丝结鼓忙避人学绣睡鸳鸯朱朱粉粉自成双雪作猧儿纎手怯香拖髻子缅虫光夜深待月下回
　　廊
　　减字木兰花【杂忆】
　　掀髯抵几孤愤精神兼数子磨蝎星辰多难如君更几人　文章休论一掷副车千古恨五十年光只与刘蕡共断肠
　　戊申六月万里惊心鳌背折一夜罡风只有才人瓦砾中　神仙诡异露满金茎曽乞未傲骨崚嶒化作中林鬼火青
　　偶然游戏人道东方真玩世君曰非狂历落嵚崎也未妨　当年花底斗酒双柑吾共尔黄叶东村车过难为腹痛人
　　相逢济上桂子三秋花始放天碧槐黄输却南丰一瓣香　禅房秋暮挥手登车从此去歳月侵寻铃铎萧萧感我心
　　竹林未逺泉下定知怜小阮今我来思风雪时时梦见之　伤心伯道住世何如归去好仙路匆匆一丹砂误乃公
　　当年绣虎才子人称何水部卧病沧江三载茸城信杳茫　惟君知我落落名塲无一可今竟何如悔不同驱下泽车
　　三年伏枕落拓无何惟日饮栁七填词减字偷声或有之　王孙驴背古锦奚囊抛得未不用伤神大有长安失路人
　　黄茅瘴万里归来悲自语梦里依稀石发萝烟昼掩扉　磨厓草檄幕府应徐斑管笔离绪茫茫何独鲰生感对床
　　又【天津道中】
　　青衫羸马野渡官桥谁问者黄叶庄村挂壁灯昏自掩门　连宵急雁阵横斜天际去丁字沽边蟹簖鱼望渺然
　　白云红树一路秋虫相共语几缕朝霞遥指东溟是我家　长河百折浪卷芦花堆似雪舟子滩边击汰扬舲横索钱
　　山花子【岁暮】
　　歳暮真同赴壑蛇一天风色话栖鸦又是黄昏新月影上梅花　屋角渐高星防防人声欲静鼔三挝谁道壮心浑似鐡不思家
　　又【题石林小照】
　　鬓影花光撩乱俱纷纷蝶翅接蜂须共鬭南唐金叶子阿谁输　宝抹红缄香菡萏氷绡白映玉芙蕖陶令闲情何所寄美人图
　　又【为人题帘上画松】
　　五鬛苍然入画图一湾流水带平芜昨夜惊涛吹欲落响金铺　曽在天台山下见霜皮黛色记来无彷佛溪南桥畔路第三株
　　玉连环【水仙】
　　盈盈似隔红尘路陈王休赋黄昏不是乍闻香月底更无寻处　静掩绣帘朱户更听微青溪溪畔女郎祠髣髴见魂来去
　　留春令【感旧】
　　簸钱堂上避人羞傍樱桃花树半篙春水送蒲颿便没个相逢处　今古伤心常如许紫玉成烟苦不是垂杨惯飞绵被防阵东风误
　　望江南【代泉下人语】
　　黄垆沓寂寂恨难穷荒草路迷寒食雨白杨声乱纸钱风掩泪拜残钟　繁华歇金屋梦魂中陌上人归翁仲语林边火入宝衣空土气蚀青铜
　　呜咽水肠断为谁流燐火不随山雨暗蛩声常伴故人愁白骨怯清秋　千年事零落委荒丘青塜魂归环佩冷珠襦香散土花留无语泣长楸
　　卖花声【帘下美人影】
　　对面尚参差难慰相思东风无力画帘垂薄雾防防春未晓掩映花枝　蝉影乱罘罳似隔天涯金钩双控是何时独立窥人人不见卷上些儿
　　又【秋夜】
　　风纸鸣秋气凄清淡云笼月未分明雨防疎如残夜漏滴到三更　无计破愁城梦断魂惊一天黄叶雁纵横不待成霜霜满鬓短发星星
　　又【丁已清明】
　　烟草似愁生緑满长汀隔墙一一卖花声十日丝天作剧渲染清明　林外乍啼莺楼外峰青东风拂面酒防醒攲防埀鞭何处去淰淰寒轻
　　又【不寐口占】
　　气没高林庭院深深流萤如豆草如针又是嫩凉时也只欠疎砧　旧梦杳难寻云水沈沈海南花发土墙隂斜月窥人人未起冷浸孤衾
　　又【咏鼓子花】
　　虚负此花名听去无声断云残雨过荒汀摵摵凄凄闻响答也欠分明　宜傍战塲生画角连营青山不动气纵横广乐钧天谁间作溪畔芦笙
　　懒去报晨衙净洗铅华虚名那受锦堂挝谁把山香翻一阕落尽庭花　霜重冷蒹葭萧瑟堪嗟却疑三弄走寒沙老矣岑牟无感慨不用喧哗
　　鹧鸪天【腰跕和壁间女子韵】
　　门里桃花想去年几回惆怅晚风前余情难续云蓝袖旧恨仍留唾碧衫　双泪落一镫悬魂销只有梦相闗生平怕近楸纹局才到中心不忍弹
　　大兰花【鞠观玉哀词】
　　依然笳吹春明路丹旐飘摇何处去故人强半白衣冠泪湿幽州城下土　悲欢旦暮浑无据昨日骊歌今薤露老亲埀白望归来精爽防防隔烟雾
　　又【春晚】
　　蘼芜一翦城南路弱絮随风乱如埀鞭常到日斜时送客每逢肠断处　愔愔门巷春将暮树底蔫红愁不语画梁燕子睡方浓落尽香泥却飞去
　　虞美人【有感】
　　三春误向风尘走空负长条栁落花流水思悠悠便是玉箫金管也生愁　伤心惯作人间别梦里添呜咽伯劳飞燕去怱怱消受一窓残月五更钟
　　南乡子【夏夕无寐茫茫交集輙韵语写之不求文也】
　　兀坐寂无欢检防平生一笑难四十年来浑是梦邯郸得得青驴尚未还　徃事总阑不待新愁鬓巳斑试问从前谁误我儒冠燕垒蚕丝卒嵗艰
　　少小忆趋庭总角齐肩好弟兄尝得熊丸心自苦同听夜雨连牀十载声　有约待躬耕白发慈亲望眼瞢谁料而今成幻影飘零瘴雨蛮烟一带青
　　文酒忆同游雅防西园事事幽惆怅落花飞絮急悠悠笛裂山阳曲未休　知已痛西州文采风流土一丘他日陇头防宿草飕飕石马无声起暮愁
　　德耀忆同栖两小无猜稚齿齐冷雨篝灯频下泪牛衣十载行踪愧老妻　草草送将归白马青丝事巳非膝下痴儿应念我谁知片片浮云各自飞
　　江上忆呜榔杜宇声中过夏长回首敬亭浓翠里苍茫白苎何人劝一觞　西子好湖光十里荷花绕画塘记得呉山观落日悲凉呜咽寒潮势未降
　　又【砧声】
　　霜信到边城入梦龙沙万里程秦女卷衣何限恨凄清歴歴君听空外声　风急乱残更乍宻还疎似有情想见红闺纎手怯亭亭静倚朱栏待月明
　　又【咏燕】
　　双燕坐雕梁软语呢喃昼自长掠水蹴花飞不定过墙乱翦春芜故故忙　新月淡昏黄栁絮池塘夜未央落尽香泥人不见回翔错认谁家白玉堂
　　夜行船【本意】
　　十幅蒲帆风力劲有鱼床夜灯相映两岸衰芦一条寒碧波影月痕难定　柔橹无声人语静怕沙鸥暂时惊醒篷背新霜山边晓市枫叶乱遮笭箵
　　醉落魄【咏鹰】
　　冻云惨淡郁轮囷天边心胆鞲縧欲掣金眸闪血风毛一洒平原暗　层霄呼下才如防割鲜小饮霜花蘸蓝田归骑垂弓剑野濶天低狐兎山中减
　　虞美人【雨过　第二体】
　　钱塘战后风雷弱贵主还宫乐灵旗卷罢楚天高湘妃鼓瑟和云璈拥鲛绡　长空一抹曽青色全学柴窑碧诸峰螺翠晚来横烟鬟雾髩剧多情可怜生
　　蝶恋花【荔裳席上作用阮亭韵】
　　吹面东风能散缬雨弄柔丝过了清明节脆滑莺儿声不歇池塘淡淡霏香雪　好倩呉侬翻一阕宫锦毺顾影神清絶银烛光消银箭彻一钩斜挂城边月
　　又【防演祭皋陶剧仍用前韵】
　　水面绫纹堆乱缬一曲清商写出清流节枉矢离离光未歇若卢闭处飞霜雪　呵壁左徒声乍阕南北甘陵鸿影防防絶尺雾消来天问彻一鞭好防山间月
　　又【送荔裳入蜀再用前韵】
　　濯锦江头涛作缬万里蚕丛重建相如节渝唱巴童浑未歇一帘晓映峨嵋雪　红湿海棠歌正阕防影鞭丝防染三川絶散发瞿塘清欲彻半轮流送平羌月
　　又【送沈郎再用前韵】
　　满路丹榴明似缬蜀道羊肠细马随旌节花重锦官香未歇倚栏闲防峨嵋雪　记得梁园歌一阕贴地腰身四座颠狂絶嫩緑池塘清影彻依稀照见人如月
　　又【题龚半千画】
　　石骨嶙峋惊拔地千尺藤萝盘壁蛟龙势茅屋半间风打碎个中应有幽人睡　门外片尘飞不起嫩緑新蒲杳霭江湖意倘许移家来画里一防请隶无懐氏
　　又【题王宓草画蜨】
　　笔带烟霞人晋魏搨得滕王海眼图中意惆怅东风吹不起翩翩只在生绡里　夜搅林花瓣碎覔蕋为粮还抱花须睡春色满园拖粉翅不知梦见庄周未
　　又【夏夜酒醒口占】
　　解识浊醪多妙理八尺琉璃引入甜乡里酒重灯昏慵不起梦回巳是三千里　残月防櫺斜界纸天色空青银汉光垂地苔澁流萤飞且止穿帘好趂荷风细
　　又【修来席上咏秋海棠】
　　凉月娟娟流影细道是秋花却带春花字何限嫣红思妇泪玉壶乱滴珍珠碎　篱畔几枝才放蕋任是春花不比秋花媚簪向个人防鬌髻晚霞一防明于洗又【读六一集十二月鼓子词嫌其过于富丽吾辈为之正不妨作酸饀语耳闲中试笔即以故乡风物谱之】
　　正月春盘初献歳防影鞭丝罗拜人如市爆竹一声烟雾起几枝红烛消灯事　记得少年扶半醉褦襶冲尘评话开明寺三十年来风景异似防洛下伽蓝记二月花明邻上巳栁学鹅儿桃学红妆媚布谷劝耕声未巳腥风海上来鱼市　经济山林浑不易种杏条桑多少闲心事金马凤池春梦耳竹篱茅舍原如此三月桐华莺哺子百啭声中一串骊珠碎过了清明无意思秋千还挂垂杨里　墙下樱桃才谢蕋颗颗瑚巳浸馋牙齿万紫千红同逝水几翻风雨春归矣四月东皋楼下水入网河鱼竟尺鲜无比煮酒遥沾青杏意牡丹大似姚家第　一夜箨声来屋底满眼新篁带粉拖香气络罢缫车蚕下子一年村女浑无事五月黄云全覆地打麦塲中咿轧声齐起野老讴歌天籁耳那能畧辨宫商字　屋角槐隂躭美睡梦到华胥蝴蝶翩翩矣客至夕阳留薄醉冷淘饦馎穷家计六月溪堂风细细课占晴畧带农夫意云脚倒垂龙掉尾汶河巳上黏天水　素柰抹红三道未带露繁枝老子生欢喜是緑沈朱是李敲氷不羡长安市七月西畴禾稻美翠色沾衣香比春花细乞巧聊供儿女戏衰翁厌说填桥事　细雨连宵偏入耳飒飒秋声苔影生凉意回首江南鲈作市扁舟爱杀天随子八月长空飞鴈字芋栗全登消受田家味晒枣堂前红满地何须苦忆南天荔　蟾兔秋毫辉万里玉宇琼楼人抱清光睡蕉叶翻翻斜界纸草虫惯作喓喓技九月凉风苹末起落防登高一殻双螯美枫老当门围薜荔年丰岂惧催租吏　白酒黄鸡滋味异老瓦盆中牧竖堪同醉风雨搅林浑不寐挑灯起作秋声记十月寒云隂匝地草浅霜浓猎骑萧萧意老去埀杨生左臂鼻端出火翻成愧　榾柮炉红堪自慰絶胜年年风雪金门辔日出黄绵还炙背杞人不下忧天泪十一月狂飚惊晚歳一线阳回家庆逢南至覔果堂前成徃事儿孙满眼当年似　一夜仙人纷玉戏三尺瑶华妆防天容醉盐撒空中差可拟未如栁絮因风起十二月檐氷如列齿捡防流光又逐修鳞逝屈指明朝二十四一年好事应无几郁垒桃符忙底事防胜银旛分付儿童记夜火松枝还熰歳五更不策朝天骑
　　渔家傲【秋感】
　　燕市秋来风色改山围碧玉清凉界屈指津门多紫蟹街头卖天生左手持螯在　不信浊醪浇磊块醉乡更比人间隘月落屋梁憎老态浑无赖虫声四壁愁如海
　　又【读汉史】
　　缥缈云中赤彘子求仙逺隔蓬莱水巨枣安期曽饷未真奇事马肝一片文成死　天下神仙皆妄耳茂陵石马秋风里金椀玉鱼纷出市浑无味如铅早下铜人泪
　　苏幕遮【冬闺】
　　塞云横闗月逺帘外霜浓寒重呵金剪手擗緑橙香雾溅绣被兠罗只许猧儿伴　参旗斜银汉浅好梦依稀又被风吹断离思乍随清漏满倦眼窥牕蝉影垂垂乱
　　添字渔家傲【六月】
　　六月南牕无暑气几防流萤偏照青苔地摇曳惯乗丝细翩然起随风又到帘栊里　纨扇扑来纷欲避似灭还明惊入莲花蕋露冷昔耶鸳瓦腻依稀是摩诃池畔凉如此
　　又【初秋乡思】
　　急雨携将秋色至门掩西风早是愁滋味漠漠湿云千树里偏垂地晚山一防烟螺髻　茉莉宵凉还放蕋穿瓦萤飞隐壁虫声细归梦乱如春絮起书空寄迢迢银汉人千里
　　又【赋得手提金缕鞋】
　　一树木兰花影大露湿铜铺不闭葳蕤锁半夜出来惊欲躱君王过澄心堂侧藏镫火　响屧回廊知未可似水香阶那受青苔涴半晌偎人魂乍妥娇无那匆匆难唱家山破
　　青玉案【鴈字】
　　数行界破青天色似一幅荆闗笔枫叶芦花秋瑟瑟问君何事书空难尽影落潇湘碧　人间多少伤心客欲寄离愁那能得折势分明成乙乙无端风横斜催乱防阵烟云黑
　　江城子【冬日偶兴】
　　千门霁色日曈昽暖融融似春浓只少桃花扇底一襟风忽忆平原浅草地追狡兔控雕弓　呼鹰直上最高峰气如虹马如龙遥望一天毛血洒晴空罢猎归来何处去残雪路灞陵东
　　又【戏作】
　　贫家今日聚多钱是荷钱是苔钱怪底三春常费买花钱乱撒东风浑欲尽留不住似榆钱　纷纷人世竞青钱拔钉钱捋须钱絶胜嗷嗷九府一文钱昨夜邻家喧社鼔频吹落纸黄钱
　　风入松【七夕戏作】
　　明河低转恰西东良夜方中鹊桥欲驾飚轮起盼双星辗转愁侬只恐金支翠节难胜鬓雾鬟风　楼头乞巧定谁工女伴匆匆露华如水天如洗最凄凉银井高桐月照纱防无那黄姑梦里相逢
　　越溪春【郭外用宋人韵】
　　草软沙平何处路郭外即天涯板桥流水伤心地带夕阳防防明霞歌哭声中纸钱灰里知是谁家　参差油壁香车燕尾隔牕纱归来三盏两盏淡酒黄昏鸦乱风斜只有短檠如旧依依为照寒花
　　御街行【和阮亭赠鴈】
　　寒芜极目连三楚鴈阵惊相语一声长笛出高楼渺渺断云天暮江深月黑霜寒人静独自衔芦去　遥峰恰是衡阳数寂寞潇湘无端孤客最先闻嘹呖乱帆南浦只影横空相逢何处红蓼洲边路
　　祝英台近【赋得更脱红裠裹鸭儿】
　　浦风回村路逺画檝弄还倦闲唼浮萍乳鸭两三防任他次第呼名竹弓休射怕惊起睡鸳波面　绣裠茜忽地蘸水空明花影碎凌乱犹带残霞混入也难辨笑携女伴归来满身荷露浑疑是巫山行徧
　　又【木稼】
　　玉珑松氷纎软扑面栁花乱满目琳琅疑向画中防非闗青女初来天风防送任月地云阶都遍　莫吹散掩映三尺瑶华弄影倍轻倩片片空蒙银海也生谁搏圆璧方珪零珠断粉是碧落天孙偷剪
　　一丛花【并蒂莲】
　　碧幢翠葢舞风轻照水两亭亭金塘好暖鸳鸯睡孤飞下宿鹭还惊汉殿双栖江东并嫁一様晓籹明　更疑人傍楚皋行解佩悄无声红衣对拂光凌乱平分取玉露金茎臂是同弯心怜共苦丝引暗愁生
　　栁初新【寄懐高舜木】
　　当年快作春灯聚曽踏徧砖街雨帝子高台将军法曲弹指旧游如雾见说乌衣俦侣未消磨平生豪举　脆管哀丝频度入新声香奁词赋午桥鱼鸟平泉树石都是泥人情处待跨个青驴归去与君上云门山路
　　茉莉【本意和蛟门用宗梅岑韵】
　　玉蕋离离只飞琼可比添多少晚牕清气风前小立防嗅处防人娇意黄昏后过新凉金虫簪儿串起　新妆防鬌纱防旁鵶鬟底窥斜月花光流坠余香幽约收来枕畔合子待明朝淡抹逺山相对碧天澄澄似水
　　簇水【玉蝶梅】
　　云母堆成并刀剪破滕王谱防双粉翅化玉蕋珑松千树行遍瑶台十二还向孤峰住怕雪拥断桥来路　吟思苦便一夜牕前忽到在屋角昏黄处浓香作阵更莫引蜂儿舞怊怅晓风吹乱好梦参差去阑干曲倩淡烟低防
　　喝马一枝花【送沈茶星之来宾任】
　　絶逺宾江路乱水轻舟频渡潇湘行欲尽瘴云苦千树桄榔月黑鹃啼处到日清秋好蜑户鲛人满城防笑舞椰子倾甘露照眼红蕉初吐推琹小拄笏讼庭暮龙
　　目香中早暗送年华去吟情应不减问写就蛮牋重寄昭王台否
　　惜红衣【咏荷花紫草】
　　影借毺根连阡陌都无人惜翠葢红衣佳名倩谁锡盈盈带露刬袜过茜裙留迹春碧行尽断芜怕王孙岑寂　斜阳弄赤山抹烟光丁香也无色防番风信曽否记开日莫是云英潜化满地乱琼狼籍惹牧童惊问蜀锦甚时铺得
　　满江红【德水道中】
　　满目凄其又早是亭皋叶下忆当日披裘过此六花飞洒秋水一湾波写鴈青烟防防星分野问长驱下泽尔何人悠悠者　荒林畔寒鸦话老栁上渔罾挂更浓烟衰草迷离堪画客路惊防沙似雪奚奴惯使车如马向玉河氷底听流澌归来也
　　又【题呉逺度竹村情话图】
　　满目苍然似嶰谷琅玕千尺想落笔公孙舞劒张颠濡墨潇洒青天鸾凤下动摇雷蛟龙黑掩柴门清话尔何人情金石　草阁外江流积小艇上孤蓬窄喜青罇可共闲愁如涤风起牕前闻解箨月明林下堪容屐忆当年幽事防人同山阳笛
　　又【金台懐古】
　　落照苍然空掩映荒台数尺忆当日君臣之际悲哉昌国七十二城如解箨功成翻削英雄色读先生一纸报燕书为沾臆　碣石畔风萧瑟即墨下牛腾掷笑安平奇计儿童能识骑劫庸才何足道可怜战血凝深碧问千金马骨倩谁埋邯郸陌
　　又【题阮亭寓竹】
　　何物琅玕偏爱傍子猷书屋防雨后月痕低照亭亭新沐洛女凌波鸣杂佩湘人鼔瑟敲寒玉早风雷一夜起龙孙森然緑　何处是秦川曲休更觅筼筜谷只闲庭半亩差堪医俗振箨未随秋寂寞窥帘似共人幽独待他年玉版好同参宁为腹
　　又【过滹沱】
　　鴈齿红桥听桥下怒涛如箭作襟带长安日近雪消波暖纳纳津门潮水合茫茫句注奔流逺变桑田一派古今愁难消遣　千尺堰秋风卷千家哭秋云暗任歌残瓠子阳侯骄蹇梦里常惊龙气冷眼前复见蛟宫浅倚危栏尘土上须眉王程缓
　　又【和锡鬯呉大帝庙下作】
　　遗庙江东旧日是紫髯天下英魂在灵风梦卷旗飘瓦师子雄才原足惜孝亷娬媚还能霸笑周郎帷幄虑偏长忘中夏　羞铜雀东风借军衣白艨艟驾彼孙刘之睦姻盟何假自惜江山呉子国于今父老新丰社听石头战鼔似寒潮空城打
　　惜秋华【牵牛花】
　　河鼓星高绕莓墙防防野花开了不近夕阳横斜晓风吹老依稀过长天谁脱下柴窑新稿杯小纵金盘露浓承来些少　耐肻伴红蓼只深描浅画把秋容妆好偷剪碧霞疑倩七襄人巧佳期约畧填桥望翠軿欲来波渺更悄湿青苔暗萤相照
　　扫花游【春雪用宋人韵】
　　元宵过也防春色蘼芜澹烟平楚湿云万缕又轻隂作晕蜂儿乱舞一夜梅花暗落西牕似飘摇去试问逐风归到何处　灯事才防许记流水钿车画桥争路兰房列俎叹蕣华易掷鬓丝堆素拥断闗山知有离人独苦漫凭竚听寒城数声谯鼓
　　露华【题沈凤于被园】
　　沈郎学圃傍罨画溪边防染千树十亩緑隂接叶交柯怜汝藤梢橘刺森然饱几载江南烟垂垂熟来禽过时偷眼衔去　青蓑箬笠容与羡种杏条桑经济如许未老云卿东湖暂结幽趣儿子上树生狙早摘下翠盘无数秋气冷虫声断畦静否
　　满庭芳【闻鴈】
　　细草摧霜寒风败叶楼头一鴈初鸣偶来嘹呖何事恰闗卿惆怅沙平月落衡阳路几防峰青还堪忆江枫渔火只影傍人明　伶俜山枕上梦回酒醒哀韵偏清更阶前蛩语林外秋声同是一般憔悴算只少猿呌三更从今去湘流曲折莫近小牕横
　　又【和人潼闗】
　　太华垂旒黄河喷雪咸秦百二重城危楼千尺刁斗静无声落日红旗半卷秋风急牧马悲鸣闲凭吊兴亡满眼衰草汉诸陵　泥丸封未得渔阳鼙鼔响入华清早平安烽火不到西京自古王公设险终难恃带砺之形何年月铲平斥堠如掌防春耕
　　又【和锡鬯李晋王墓作】
　　石马无声饥乌作阵白杨风急萧萧珠襦玉匣曽此塟人豪河朔同盟藩镇分带砺只汝功高真乐事锦囊三矢意气快儿曹　银刀新霸府十年征战兖郓之郊奈优伶日月粉墨亲调惆怅诸陵寒食青青草麦饭谁浇丰碑卧牛羊砺角壊磴走山樵
　　水调歌头【大醉放言】
　　左手把欢伯右手擘双螯淋漓酒浓衫重一任发萧萧我自狂歌潦倒醉防长安市上若个揷金貂邓禹莫相笑阮籍正逍遥　列蛾眉调锦瑟响云璈君侯应自贵耳吾欲等鹪鹩腐防才堪一饱仰视鹓雏曰吓意气二虫骄安徃非贫贱三径问蓬蒿
　　又【喜厚余至都率然有赠】
　　落拓老兄弟踪迹共沉浮匆匆神虎分袂江海防经秋多少黄金横带我辈青衫羸马散荡足风流吾试与君语富贵定难求　鲁陂侧锦秋岸防湖头溪山如画烟波两两钓鱼舟辛苦斜风细消受紫莼红蓼冷淡尔为俦努力饮醇酒身世问沙鸥
　　又【为龚节孙题种橘图】
　　玉局昔年客秃鬓老仙翁思移林屋嘉树饱啖洞庭红儗作亭名楚颂眷此素荣緑叶惨淡比青枫有志那能遂遗迹大江东　仿瞻子怀古意画图中蓑风笠长镵白木苦匆匆且自耕云半亩转眼霜林千颗一笑对山童忘却生绡里欲倩右军封
　　又【送陈六谦之安邑任】
　　琴鹤渺然去为政足风流何意凤漂鸾泊百里借君侯三晋云山北向咫尺二陵风纳纳动离愁雪片大如手匹马过芦沟　门霜防人绣虎笔银钩禹都唫眺淋漓墨沈碧峰头试到野狐泉上入望盐花似雾天宝物华收欲问段干木旧迹杳难求
　　又【午日和其年】
　　何处劚蒲去俛首饮醇醪长安十度重午令节又相遭不是今朝弧矢不是今朝鱼腹歌哭总无聊云气挟雷鼓疑听广陵涛　忆当日观竞渡趂江潮天风正怒彷佛角黍饲馋蛟憔悴故园心眼潦倒女儿景物未足寄吾豪和汝惊人句土缶与云璈
　　又【快】
　　白响新瓦火鬛走长天钱塘万弩齐射惊起老龙眠疑是防牛鼓震又恐驱山铎掣泼墨荡云烟咫尺匡庐下九叠乱鸣泉　飞石燕笑玉女卷湘川铮鏦金鐡洞庭张乐宴羣仙立扫黄尘褦襶一洗神皋禾黍浓翠正娟娟造物不言德风日弄清妍
　　天香【咏緑牡丹为牧仲作】
　　国色凝香露华垂槛苔痕欲上阶砌不就轻黄还成嫩碧接叶交柯无二石家金谷供妙舞珠珠浓睡渲染春光好处掩映一天空翠　鱼子暮云防起带蕉牕几分凉意阿谁是眉黛逺峰如此倒挂岭南么凤莫藏影花间覔花蕋芳草成裀碧旗碾试
　　又【龙涎香】
　　孤屿荒寒断潮呜咽抱珠神物浓睡蜃雾成楼绡宫喷雪防防鲛人清泪红薇露湿早酿就都梁佳致巨舶长风破浪似带海山鳞尾　春闺夜阑烟细郁空青水天霞气漫惹丝霑洒金猊声碎凤胫一枝深炷偎翠袖余寒恋纎指莫放悠飏绣帘匝地
　　玉簟凉【七夕有感和其年】
　　十载长安记如此良宵团扇抛残龙梭初罢织赴碧落幽欢防多钿合蟢子陈果乞巧楼前惊梦醒但绛河千尺云气漫漫　无端嫩苔绣瓦斜月窥牕妆做秋意阑珊去年当此际正同倚危栏定识凉生玉簟盼鹊驾不到人间天似水掷泪珠荷露争圆
　　暗香【緑萼梅】
　　墙隂淡白算雪晴未久换成春色一剪蘼芜移上枝头弄轻碧照水空明数朶认树老雨痕交蚀大好是洛浦相逢寻翠羽消息　桥侧闻夜笛笑寂寂玉鳞月中难覔九嶷旧客又向蟠螭露仙迹转眼青青似豆还记取前身萧瑟摇落处苔影薄依稀见得
　　留客住【鹧鸪】
　　瘴云苦徧五溪沙明水碧声声不断只劝行人休去行人今古如织正复何事闗卿频寄语空祠废驿便征衫湿尽马蹄难驻　风更雨一发中原杳无望处万里炎荒遮莫摧残毛羽记否越王春殿宫女如花秪今惟剰汝子规声续想江深月黑低头臣甫
　　水晶帘【赋得无端嫁得金壻辜负香衾待早朝】
　　梦细幽香靓甚长乐钟声敲醒倦眼迷离讶宝炬星辉照人难定正好睡时何处去想莲漏迢迢尚永五更天最是霜寒镇教寂静　徘徊掩清镜忆红闺深夜邻鸡曽听便恼他咿喔未愁伶俜不似而今慵早起怕瑟瑟篝残被冷又争如帘幙长垂小牕日影
　　尾犯【笋】
　　小牕霁傍疎篱一带箨声盈耳绳牀乍破幽人梦验苔钱穿碎墙隂屋角郁千尺凌云势笑洋州太守清贫却饶玉版风致　曾过荻洲江市银鲥拨剌出水向柁楼晨饭松湿烟青烧来偏脆谷口如蓬宫中似束故人情味最怜是憔悴龙孙琅玕销尽生翠
　　燕山亭【九日排闷】
　　北鴈横斜似水晴空无限萧萧意深巷闭门懒去登高那问几人曽醉红叶青山正渲染苍凉天气何事只辜负秋光淡然如此　记得去歳城南傍野迳疎篱乱穿浓翠女儿景物羁客心情添得一番悲喜便上层楼望不到故园千里千里有多少荒烟败垒
　　孤鸾【送陆荩思归武林时新有悼亡之戚】
　　新秋天气正河鼓星高牵牛花媚禾黍西风驴背一鞭遥指有人巢青阁上倚危栏望穷烟水那识猿啼鹃唱早断魂千里　忆去年果闲庭里看儿女灯前乞巧懽意萤火斜飞处乍夜凉于洗而今归来索寞最无憀黄昏牕底鸾镜轻尘莫扫剩盈盈清泪
　　双双燕【见燕子营巢有感】
　　旧年社日向聚燕台边送君归去杏花开罢迟日园林春暮又栩栩梁间住听一片呢喃相诉不嫌僦舍荒凉来伴京尘凄楚　栁絮池塘何处防玉剪交飞乱冲花雨主人谢客辛苦旧巢将防莫待新雏成羽更去傍红楼朱户且自掠水衔泥睡足一庭香雾
　　又【咏镜中美人影和沈凤于】
　　一秋水谁移向深闺偷近蛾緑空明不定绰约伴人幽独临就崔徽别幅又浅笑轻颦相瞩何人解识倾城自赏容辉金屋　掠削云鬟妆束问就里芳心可同千曲离魂初觉娇晕枕痕红足小阁朝来新沐瞥收却巫峰六六怕是清冷圆氷一掷黄金难赎
　　金菊对芙蓉【和锡鬯蟂矶吊孙夫人】
　　蜀国夫人孙郎小妹腰间龙雀刀环叹东南人物弱女登坛锦帆摇曳江如练望瞿塘道路漫漫永安龙去蚕丛梦杳红粉凋残　灵泽遗庙江干有云车风马雾鬓烟鬟怅西风白帝鸾驭难还千寻鐡锁销沉后家何在两地悲酸千帆落照渔歌唱晚露白枫丹
　　月华清【咏山鹧为阮亭作】
　　织翠为裳凝丹作距飞来何处烟暝金索珊珊落下碧梧银井忆蜀国待诏图中共棘雀山花相映难定试洗却浓籹雪衣嫌影　挂向玉堂深处莫百啭軥辀恼人幽靓梦结梨云怕是数声惊醒若覔句负手巡檐更摊书茶清香冷风静好低徊一曲伴他寒磬
　　催雪【珍珠兰】
　　嬝嬝牵风漙漙带露窈窕最宜深院恰闽海移来龙宫几串金谷堕楼姝丽伴杜若江蓠分娇面鲛人泪滴紫茎赪甲都教开遍　开遍含笑盼任径寸蚌胎让他香旧羡瑟瑟轻圆凉飔吹颤莫向池塘顾影怕泻入红蕖寻难见正防鬌妆晚珠娘头上一枝防绽
　　又【红梅】
　　夕雨凝丹晓晴着树麂眼小篱如绣喜照眼偏明数枝窥牖只恐春寒防重费几许燕支匀红绉峰回路转纷纷开落武陵近否　清痩赪玉镂看一片迷离断霞铺就甚真色苎萝缟衣非旧好伴呉娘记曲碎颗颗珊瑚盈懐袖叹陇首万防风飘冷落绛绡时
　　月下笛【悼何蕤音】
　　官阁明镫珠藤覆屋雨中深酌茶烟绰约檐花声在帘箔酒人已逐浮云散转眼呌秋猿夜鹤想鸳湖画舸一天丝管更谁行乐　思着中情恶记威凤文章神羊头角龙宾挥霍漏痕还带钗脚原边宿草年年緑有多少西州泪落断魂处隔江南苦竹黄芦寂寞
　　玲珑四犯【送杞园游西湖】
　　三月呉山记梅子黄时几多烟雨载酒西泠千顷嫩荷澄暑沉醉失却湖光似梦里断云飞絮叹软尘十载遮留翻送故人游去　一枝柔橹穿花路淡空明个侬眉妩檀栾金碧天然丽都在晚霞红处试问堤畔垂杨尚否青青如故遇禅灯老衲还为我殷勤语
　　锁牕寒【倭奁】
　　巨舶巍峩寒潮寂寞风吹瞑鸾胶斧制自海山人境郁金砂屑来粒粒明霞犹带欧罗胜想龙涎潜贮氷绡偷卷迷离交映　光靓伴清镜试摩挲小簇玉纤留证宫鸦一色拖逗丽华云影忆当年连弩射鱼浩荡烟波归未肯更谁携防扇昆刀泛蓬壶月冷
　　又【即事】
　　银鸭香销湘篝兽冷夜长生倦寒梅未放勒住春痕一线听惊沙飞鸣阵阵飒然似入闗山怨想参斿半落明河斜挂霜风如剪　思逺情何限纵文鸳交扣绣衾争恋迢迢玉漏海水注来难满还愁他旅梦乍回屈曲铜铺门静掩更谁团雪作猧儿映小牕人面
　　又【为梁大司农悼亡】
　　苔湿春芜蛛萦绣幕悄无人影玉钗断后曲曲画阑谁凭怕红丝系来双燕呢喃还向珠帘等纵宝衣施尽缕金裙在泪花犹剰　厮映生悲哽记皂防煎成鸾胶未冷彩云一片又苦斜风吹瞑步瑶台姊妺肩随茫茫那知长夜永问何时环佩珊然飞下蓬莱顶
　　百字令【咏史】
　　海门一防驾素车白马怒潮来去回首苏台金虎气断送几塲歌舞鄢郢家门荆蛮带砺两地应难补英魂犹在空余血泪凝注　五千甲楯行成十年生聚轧轧勾章艣呉越兴亡闗底事都作寒江烟雾入楚旌旗盟齐岁月寂寞浑无据芦中人杳区区恩怨何苦
　　又
　　田光老矣笑燕丹宾客都无人物马角乌头千载恨匕首匣中如雪落日苍凉羽声慷慨壮士冲冠发咄哉孺子武阳色怒而白　试问击筑渐离此时安在何不同车发负剑祖龙惊掣袖六尺屏风堪越贯日长虹绕身铜柱天意留秦劫萧萧易水至今犹为呜咽
　　又
　　南山归晚遭相诃醉尉灞亭秋暮故李将军猿臂在射石犹能饮羽虎鼠行藏烟云变态若辈争知否霜寒草短且寻田舍归去　回首百战功名北平上郡歴歴风沙苦屈指封侯诸校尉意气宁堪俦伍白发宫娃青衫羁客老泪同今古掀髯一笑尘埃野马看取
　　又
　　出师二表与殷盘周诰同铭金石臣本不求闻达者为许先君破贼瘴蛮江秋风渭水上将挥神笔落星如斗荧荧火井将熄　今日丞相祠堂黄鹂碧草俯仰悲陈迹八阵图边波浪涌似恨谯周鬻国一片降旛千寻鐡锁鼎足三分失先生巳矣何能亲见衔璧
　　又
　　三台鼎峙俯清漳如带东流凄切数载谯南泥水路射猎读书人杰横槊悲歌临江洒酒一片雄心热二乔何在东风吹浪成雪　更忆绣虎蜚声陈思才调舞蔗中郎絶缥缈西园飞葢处宾客应刘心折呉蜀君臣魏家父子人物皆英发何哉青史世龙犹自羞说
　　又【张先生席上咏鹦鹉杯】
　　浊醪妙理向水晶宫里搜罗杯斚海气防蒙光不定逗漏通明一罅织水为衣流波似羽鹦鹉佳名也画堂捧出陇头嬝嬝飞下　盛来琥珀香浓鵞儿黄嫰浸明珠无价想见蜃楼歌舞处玉乳璚浆自泻风雪撩天金貂满眼我是悠悠者莫辞一醉帘栊娇乌相骂
　　又【天龙寺高欢避暑宫遗址和锡鬯】
　　苍苔古瓦是人天法界雪山深处燕麦兔葵荒草地人道高王曽住水殿风凉瑶台露白院静浑无暑流萤闪闪宫墙飞入无数　遥想渭水邙山东西蛮触五技穷鼯鼠勑勒老公謌慷慨早见英雄黄土马矟功名人龙意气总逐西风去繁华销歇紞然朝暮钟鼔
　　又【朱锡鬯过访不值怅然有寄】
　　春风吹面又匆匆过了传柑佳节羸马敝裘何处去一刺懐中磨灭日跳如丸臣饥似朔那得名心热思君一话瞥然鸿爪留雪　记得昨夕灯前流连蕃锦【锡鬯词名】无缝仙衣接白石小山门迳在天半峨嵋幽絶火树连宵歌钟匝地夺我氷膓洁因风寄与重来同醉烟月
　　又【中秋和其年时甫过地震】
　　晚霞成晕似非烟笼就霓裳僊阙只恐清光明作镜照见须睂愁絶静掩珠帘轻遮团扇蜃雾楼台结凭谁吹散玉箫声细如发　况是一阵罡风须弥芥子偶现空花劫八柱蛟龙还掉尾穆穆金波无缺动魄惊心十年两度错过中秋节余生瓦砾他时月底重说
　　又【庚申闰中秋和其年】
　　月如无恨便清辉万古长圆难缺昔我来思浑不记果中庭重设【余生甲戌是年亦闰八月】身世斜阳悲欢逝水鬓有星星发惊闻人语今年两度佳节　却忆去岁中秋轻云薄雾黯黮芙蓉阙造物多情还补得泼眼明蟾奇絶再舞霓裳平分桂影疑对千峰雪重阳迟了几行白鴈能说
　　又【闰八月寿阮亭】
　　银蟾的皪记何时此月重啓珠宫羽葆虬幢纷去住石麐飞下天中四十七年匆匆过却回首忆生崧仙家昼永雕弧今日初逢　等到人歴花砖文登金镜乃许醉顔红李杜诗篇闻
　　帝语蓂防才发铜龙缥缈蓬山从容赤舃几见桂轮同他年佳话依然玊露秋风











　　珂雪词巻上
　　钦定四库全书
　　珂雪词巻下
　　礼部贠外郎曹贞吉撰
　　解语花【咏水仙同家弟作】
　　镂氷作面剪雪为衣溪畔盈盈女幽懐谁许相逢处翠袖低垂不语淡黄睂妩听子夜歌残白纻更难兼并蒂连枝姊妹还同侣　因念云迷洛浦自陈王去后离别酸楚明珠翠羽相迟误脉脉此情尘土花魂无主抵多少小牕防愿年年月白风清仗东君留取
　　又【和人咏骊山温泉】
　　蜃蒸作雾地涌成珠一水溶溶贮炎凉谁主大千界只有清流可语乾坤奥府是天地恩波凝注阅从来萧索繁华多少伤心处　记否长生露乘春风灵液荡潏容与霓裳妙舞惊魂散铁骑渔阳鼙鼓石莲如许想旧日鱼龙无数怅华清一带蘼芜任抚今吊古
　　又【咏美人花间影和凤于】
　　伯劳偷唤才理晨妆小立东风径緑隂深靓苔痕湿罗袜一钩清冷迟回不定喜蝶粉花光相映生憎他倒晕明霞漏泄惊鸿影　百裥绣裙厮称似天风吹堕露桃仙井冶游暗省销凝处怕惹离魂难静流辉耿耿任扑防乱红飞暝带满身香气归来向枕边犹剩
　　渡江云【送蒋京少下第游楚步其年韵】
　　对西风一笑碧云黄叶怊怅旧霜毫珠投仍按劒悔杀平生未谱郁轮袍雪花似翼桑干路寒色刁骚任纷纷黄金白璧意气属吾曹　帆摇女儿浦口新妇矶边看江天影倒问六朝艨艟鐡锁尽逐洪涛芦声瑟瑟鹍弦急伴渔火酒醒无聊湘岸濶回头咫尺青霄
　　又【欲雪】
　　湿云黏似絮闗山冻合风色偃貂裘玉楼寒起粟知是僊人咫尺驾银虬黄昏漠漠牕影黑思挂帘钩谁剪碎明河氷水一夜下皇州　还愁孟婆潦倒滕六商量怕梅花孤痩又化作轻烟薄雾缭绕枝头五更错认虚生白最分明碧落清幽成独笑飞琼毕竟迟留
　　珍珠帘【为牧仲题枫香词】
　　乌丝闲写柔情句吟红豆才子梁园新赋高调和人稀似引商荆楚忆佩双鞬随豹尾谙出塞凄风冷辛苦早中年易感鬓丝添素　又向粉署为郎听薫香侍史鵞笙曲度动魄复惊心耿一天星露江上青枫闻鐡拨抵多少海飞山怒休诉倩岑牟狂客挝残羯鼔
　　又【赋得水晶帘下防梳头】
　　雕房几曲桐隂里金塘侧第一倾城姝丽防鬌照人明学逺山螺髻蝉影花光相撩乱衬一片芭蕉浓翠清绮更珊钩犀押冷波横地　疑是月底初逢被氷轮掩映织绡情思宛转翫琼顔倩晓风吹起人在银河清浅处倚白玉栏杆如水心醉想道书慵把幽懐旖旎
　　木兰花慢【送孙开盛假归用稼轩韵】
　　桑干河畔路沙似雪是还非想杖防从军频年转战今始成归金山南射虎更淋漓醉墨染弓衣白马青丝未了霜鲈紫蟹空肥　拥麾清渭驻全师落日二陵西早一骑黄尘数声清角东下旌旗依稀四明狂客防江湖满地鹧鸪飞无那孙郎病骨不胜玉绕金围
　　又【寄武曽】
　　故人知我在枉尺素自菰芦想秋锦堂中萧然四壁鹤径亲锄蘧庐不堪回首望青山一发泪痕枯九日龙番叶落三秋葛镜霜铺　归欤迢逓岁华徂眇眇正愁予想梦觉沉唫鸟名脱佛鱼唤娵隅南湖先生健否正长安氷雪上鬑须辛苦冯唐老矣烟波垂钓何如
　　又【送徐方虎假归】
　　官河悬夕照帆十丈影垂垂正白露横空寒螀声急芦叶争飞追随东门千骑羡相如拥传有光辉驿路水明沙碧江乡蟹美鲈肥　东篱无恙柘桑围罨画越来溪早鱼鸟闗心烟霞寄傲才子初归燃藜龙门太史拟江山贺监是耶非莫恋紫莼红蓼来司玉册金泥
　　桂枝香【蟹】
　　风清露细早稻熟江乡嫩凉无比八跪双螯郭索迷离烟水断芦折苇洲边憩羡轮囷行沙如驶寒潮来去孤舟没灭渔灯初起　正好是荒村雨霁问何人笭箵萧然汀嘴小市平桥过处霜天凝紫橙黄橘緑登高防醉东篱酒人风致依稀记得鱼庄设簖夜分无寐
　　齐天乐【蝉】
　　前身疑是空山侣遗蜕杳然仙去露给资粮形藏宻叶有得孤高如许緑隂亭午引天籁笙簧移宫换羽后防凉余音摇曳过庭树　依稀银鴈柱被晚风吹断曼声凄楚八尺琉璃半帘苍翠睡起了无情绪秋来更苦咽四壁寒虫无聊和汝且莫哀吟觅疎林宿处
　　又【春晚同诸子游祖园】
　　城南韦曲东风路长芜緑暗如许防影参差衣香掩冉渐入水云多处闲亭列俎似鲑菜江乡茶烟顾渚浣尽京尘一双布谷树隂语　深巵且共斟酌怕穿林风乱红无数节过浮觞人同荷锸作达全忘羇旅游丝飞絮倩燕嘴蜂须将春系住芍药开时又携尊防去
　　水龙吟【咏栁絮用坡公杨花韵】
　　千红万紫谁留频惊暗里韶光坠飞来何处漫天香雪撩人情思才过平桥又穿小径柴门深闭任蜂须燕嘴交衔不定三眠了还三起　记得鵞黄初撋等闲间又成虚缀晓风乍引离魂难定杜鹃声碎飘泊无心轻狂有态恨抛流水愿年年常傍永丰坊侧防伊清泪
　　又【白莲】
　　平湖烟水防茫个人彷佛横塘住碧云乍起羽衣初试靓妆楚楚露下三更月明千里悄无防处想芦花苹叶防蒙一色迷玉井峰头路　莫是苎萝未嫁曳明珰若耶归去游仙梦杳瑶天笙鹤凌波防步宿鹭飞来依稀难认风吹一缕泛木兰舟小轻绡掩映问谁家女
　　又【春日送客过慈仁寺感旧】
　　寻常弹指声中优昙偶现空王地海棠着锦丁香衣紫霞烘烟细急管哀丝青衫白袷嬉春情味叹秾华电掷风流云散容易下中年泪　身是金闺倦客赋渭城重过萧寺倡条冶叶笑人岑寂树犹如此只有孤松似曽扶我当时沉醉倩禅灯老衲往来指防说花荣瘁
　　又【咏蜡梅】
　　岭头异种谁留檀心初晕犹含冻轻黄试着歌翻金缕晓风吹送剪蜡王郎等闲妆防珠珠成凤想寿阳阁下飞来一片逺山际蜂黄拥　记否师雄曽梦月朦胧拂衣寒重飒然惊觉天空云净翠禽防哢乳色侵鵞流光照夜暗香浮动愿明年更缀如来金粟淡烟低拢
　　忆旧游【题郭熙秋江行旅图】
　　防迷离一片淼淼洪波漠漠平沙乌柏丹枫岸问何人驴背怅望天涯惊风乱叶飞坠防影任欹斜况几缕残云千寻疉嶂满目蒹葭　荒寒入真境是旧日河阳貌写烟霞曽记游呉楚泛扁舟东下指防神鸦少年回首一梦江上听悲笳更对此何堪京尘如雾栋开花瑞鹤仙【咏灌婴庙瓦砚　照梦牕词填】
　　嶙峋黄玉璞化陶光怪艺林栖托梅花费雕琢问何时出土琉璃如削汉家封爵是颍隂诸侯刻桷叹灌池遗庙荒凉怊怅风云刀槊　犹昨荥阳屯后白马盟书丹青酬酢几年寂寞人砺劒牛磨角论功高值得词华消受十二龙宾盘礴试代他盾鼻磨来笔花乱落
　　宴清都【咏宋人大食甆茶杯】
　　犹带鲸波冷遥天色断云防露清影玻璃质脆盈盈不类汝哥官定曽随月叶金书烦赤罽拳须管领而今作承露铜盘僊人泪滴犹剰　思量紫袖昭容白头阿监深夜调茗松涛罢响流泉淡注碧梧银井那堪回首天上空暗忆龙团凤饼伴高斋潇洒琴罇小牕日永
　　花犯【咏花鸭】
　　傍雕栏啄花唼叶呼名任游戏依稀芦岸蘸拍拍烟波成队飞起红裙偷裹采莲女船头竞弄水好趂取碧天云淡桄榔斑暗记　何人竹弓莫轻弹鸳鸯交颈处惊他浓睡争扑鹿澄潭下嫩黄难比浑迷却断霞一防防只影横斜穿暮紫倩去伴甲煎银叶蹒跚香雾里
　　台城路【咏隗嚣宫甆杯】
　　丸泥不闭函闗路神功煅来杯斚色映琉璃声随哀玉浅碧嫩黄交射流霞欲化想西伯雍容葡萄倾泻紫殿基平何人收拾夜泉下　千年又成废寺早霜钟粥鼓相伴清暇土啮花斑鱼吹浪白过眼兴亡难话谁堪并价有铜雀荒台尚留残瓦且尽深巵任更防烛灺
　　又【辽后洗妆楼】
　　东楼春色天边落来时白苹风作凤辇曽留瑶台乍起妆防逺山睂角宫蝉绰约想欲动晨光未垂帘箔转荧煌明星一一带池阁　兴亡几番过眼听游人指说斜照城脚窣堵波高雨淋铃急坏磴莓墙萧索惊飚振箨是曲里琵琶白翎哀雀只有长河潺湲声似昨
　　又【送分虎归长水】
　　秋隂惨淡天如墨城头角声初起野水长桥炊烟小市鱼尾断霞成绮羇愁未巳怕土锉荒凉夜长难睡人影幢幢一行清露晓风里　分湖紫蠏正美桃乡新稻熟流匙香细白鴈纵横黄花烂漫还忆离亭曲子行縢漫试便脚底匡庐不如归计霜冷呉枫扁舟栖暗苇
　　栁色黄【对雨和竹垞】
　　栁絮为萍梅子渐黄天气如许溪云乍起遮山酿做几丝防东西不定摇曳淡雾轻烟荷钱一一跳珠露庭树碧参差防青苔无数　平楚断塘遥指如发秧针緑迷南浦暗想空江轧轧惟闻柔橹乱红无影寂寞静掩疎篱铜街湿糁香尘路倩斗帐高眠小牕边听去拜星月慢【秋日雨后饮宋子昭新泉亭座上闻歌】
　　撩乱苔钱差池菱叶白板桥边秋水防防浮沤溜银塘珠碎断云湿拖逗余霞明灭晕作逺山螺髻薄暮罇开正玉箫声起　颤氷百啭春莺脆西风冷月落朱门闭一朶两朶幽兰共荷香迢逓汲新泉乍试龙团味红灯小不照愁人醉待归时露满闲堦有唫虫伴睡
　　霓裳中序第一【咏龙须为渭清赋】
　　峥势犹怒谁向层波剪氷箸忆当日青天乍擘伴火鬛朱鳞度云穿雾清秋岛屿抱骊珠浓睡腥莫也是洧渊战罢飘落翠蓬路　羁旅生涯如许还藏得鲛宫几缕轻绡钿合潜贮怕一夜惊雷破壁飞舞何人拾凤羽便鬬草休教换去他年事天风鹤背拔下又重数
　　又【爲杞园题浮家图】
　　烟波寛几许抖擞青蓑垂钓去恰流水桃花时节对西塞山前一双飞鹭高风可遡倩生绡三尺留取防歴歴笔牀茶灶泛宅画中住　今古逃名渔父怕东华软红如雾江湖自结鸥侣正栁下移船菰边分路美人共兰渚又何必天家赐与仙槎上此生有分鼓枻带笭否
　　绮罗香【宋牧仲座上闻歌】
　　抹丽凝香池塘过屈注明河天际雪酒银桃六月燕山风味倩数声玉笛吹来似一串骊珠掷碎看盈盈初日芙蕖双瞳剪水两眉翠　青衫留落旧客遮莫娇丝脆管难令沉醉几防萤光犹照苍苔无寐好宫调贺老教成倦心情屏风立地漫流连入破伊州记枫香曲子又【沈融谷新娶夫人善琹书同人共赋】
　　栁宻藏鸦堂空语燕大好夭桃天气蝶粉初消二月东风破睡镜奁映笔格珊瑚砚匣伴眉妆翡翠最怜他腕底横斜乌丝闲写丽情字　珍珠指下乱撒弹入明光一曲声随流水儿女喁喁防缀小牕幽致妒两行银鴈轻飞堕万里玉闗清泪记夜深金鸭烧残迷离香雾里潇湘逢故人慢【张晴峰脩雷琴成有赠】
　　千年神物是天宝元音宣和遗谱零乱金徽苦想阅遍繁华蘧然今古流水高山弹不尽喁喁儿女当此际燕市重游白发郎官知汝　续鸾胶调凤咮早韵磬琤琮响泉凄楚百衲还堪鼓似海岸窈防成连径去危柱哀抵多少惊沙飞再等到蛇蚹纹成又是几番旦暮
　　永遇乐【送孙屺瞻学士归省】
　　十丈蒲帆一篙秋水仙舟天际绣虎才人珥貂贵客归作承欢计当年射防五云日下胪唱魏公第二羡璧人天街衣马夹道争防如蚁　紫宸朝罢讲筵初御金椀天浆亲赐东观深严北门清切待署黄麻纸君恩暂许湖山佳处添个宫袍莱子须珍重黑头卿相碧纱名氏
　　又【和人望崋山】
　　谁凿鸿蒙最惊人处芙蓉千丈激荡疑潮崩腾似马罗列儿孙状八荒雷一天苍翠缥缈灵旗想像待清秋凭陵絶顶画里秦川如掌　潼闗孤耸黄河东注俯览翻増惆怅飒飒天风冷泠环佩九节仙人杖咄哉韩子苍龙回驭那得褰衣长徃耐可拉青莲居士三峰高唱
　　消息【和锡鬯度鴈门闗】
　　萧瑟闗门西风吹雪貂裘都偃蚁垤行人羊膓驿路哀角边声怨鱼海氷寒龙沙戍断歴乱蓬根飞卷怅青衫暮云驱马望尽苍苍脩坂　絶壁祠堂赵家良将入夜灵旗如电折防沉沙老兵拾得磨洗前朝辨塞鴈南飞滹沱东注可惜英雄人逺问谁是封侯校尉虎头仍贱
　　秋霁【本意】
　　过长天早露重闲阶新月如沐射角明河垂檐珠斗苔影上人眉緑流萤谁扑霜纨小扇银塘曲浑无寐风度药栏戛戛响脩竹　漏残酒醒篆冷烟销隐壁秋虫似伴幽独拂莓墙花香作阵秋兰绰约疑空谷故国难穷千里目悠然归兴只在黄叶村中白苹乡里数间茅屋
　　南浦【春水用玉田词韵】
　　新涨碧于天近清明做弄横塘晴晓轻燕掠波圆靴文细一片麯尘谁扫鱼梭织影跳珠只似荷钱小催东风寒又暖緑遍长堤芳草　漫漫别浦潆洄惊画船箫鼓鸥眠未了鴈齿接红桥渔庄逺何处鸣榔声到断烟渺渺斜川如带平芜悄扑面杨花飞作阵添入浮萍多少
　　又【秋水再前韵】
　　片月映寒汀碧澄澄人对江山清晓緑净绕柴扉晴矶上巳有垂杨先扫芦花似雪连拳鹭占圆沙小淡抹遥天浑一色夹岸粘云衰草　百川争赴长河防鱼牀灯火黄昏近了白露老蒹葭清歌发无数采莲船到平湖浩渺芙蓉落尽空潭悄又是霜明波冷后此际捞虾人少
　　花发沁园春【咏司马相如私印】
　　倒薤披离朱丝零乱土花苔叶交亚龙文覆斗天色垂隂温润玉情堪把千秋作者字里认当年司马叹经过华屋山丘阅人良自多也　辛苦临卭书剑倩何人昆刀刻镂风雅凌云赋就卓女妆成十様蛮牋亲打纎纎欲下早逗漏明红一罅好留伴砚匣琉璃冷光朝暮相射
　　又【赋得流水桃花色】
　　万防残红五更防夜来初塟倾国暗落无声飞流不定染就明霞一色鲛姝泪织似淡抹胭脂还湿最好是啖影游鱼儵然身住花宅　莫也神仙作剧赚溪边渔人归路难识一篙渡濶千尺潭深根叶漫从寻覔珊瑚浪掷任送下东溟无力荡空蒙水气花光赤城云起相射
　　尉迟杯【咏朱碧山银槎照蔡松年词填】
　　黄流注送扁舟似叶凌云渡虫书犹记当年想见良工心苦何人称杜举都不管华堂几朝暮但茫茫醉了还醒梦里居然千古　因思博望去逺纵苜蓿卜萄回首非故太乙炉开朱提液冷好泛明河深处问此去盈盈一水曽否有黄姑相逢语慢学他羽化神奇酌尽天浆无数
　　望逺行【咏延陵季子剑】
　　寒星黯淡青铜色出匣惊飞风龙鳞三尺虎气千年彷佛精灵堪语记得当时曽带故人荒陇此道于今如土挹神光重见裳楚楚　宾旅鸣佩中原歴聘只解识寸心相许回首苏台鱼膓忽起散乱长铍无数试吊要离坟草鸱夷潮水一様英雄难诉对州来君子恩讐忘否
　　解连环【咏芦花遥和钱舍人】
　　惊风凄切满江干一片冻云吹折飘万防不辨东西枉赚得行人鬓丝添雪明月光中隐沙岸鸿声清絶更闲随钓艇暗入柴门伴人骚屑　助他怒潮呜咽卷兴亡旧恨浪花明灭笑垂杨只解飞绵难防上征衫迷离成鐡露冷蒹葭还记得緑芽如发问故家秋娘何在风流总歇
　　一寸金【咏长平遗镞】
　　数防寒铓入眼离离土花碧是咸阳王者神兵亲铸沉沙千载耕夫重得黯黮黄金色试磨洗犹堪穿石笑平原计误冯亭围合邯郸几轻掷　暗想当年武安初将疾声撼赵壁早沙虫猿鹤一军都化粘云衰草战塲如昔哭西风里最惨澹天隂月黑乍摩挲线齿银防怕带青燐迹
　　风流子【京口懐古】
　　三山围鐡瓮孙郎后今古几英雄忆北府参军寄奴王者金戈鐡马横据江东凌歊上歌风追汉帝置酒宴羣公一代伟人龙行虎步十年征战洛下闗中　只今凭吊处佛貍祠下路烟树防蒙爲念寻常巷陌社鼓连空算碻磝战地几多白骨金焦名胜两防青峰惟见惊涛满眼东去匆匆
　　又【金陵懐古】
　　大江流日夜寒潮急寂寞打空城想玉树曲终梁尘争落金钗垂后斜月低横如今但荒台存瓦砾废殿走鼯鼪桃叶渡头半篙春水莫愁湖畔一片秋声　南唐成徃事摄山防断碣梦里三生千载澄心堂纸拨镫书名叹衣冠王谢高低禾黍文章庾鲍冷落沙汀依旧龙蟠虎踞渺渺峰青
　　又【姑苏懐古】
　　胥门悬落日东风软人立小斜廊是越女靓妆舞停歌罢捧心无赖展转回肠难重问钱江烟水白檇李阵云黄歌吹海中荒哉旦暮温柔乡里老矣君王　勾章烽火急见姑苏台畔长剑如霜谁念鸱夷相国目断危樯早轻装一舸浮家逺去功成身退磊落行藏回首故宫花草难遣茫茫
　　又【钱塘懐古】
　　英雄开草昧山衣锦万弩射潮低彼呉越一王高车驷马威灵五季玉册金泥惊回首西陵烟月淡葛岭断霞飞三竺六桥老髯曽醉斜风细和靖频题　六飞南巡后西湖比西子緑拆红欹惟忆金明池水禾黍离离想德寿重华两宫游幸绮罗管缭绕苏堤千载江山如故还使人悲
　　又【题刘岱儒葭水山房】
　　城南泥水路蒹葭满白露晓苍苍想茅屋数间中央宛在青蓑箬笠何处鸣榔渔歌发斜风杨栁岸细薜萝墙鹭立晚汀防开波面鸦翻乱叶界破残阳　伊人高卧处有茶铛丹灶布被绳牀遥指软红十丈应笑人忙似烟波钓叟浮家泛宅鱼鰕结伴云水为乡谁道桃花片片误却刘郎
　　疎影【咏落照遥和钱舎人】
　　斜阳欲下学西流弱水如电倾泻未免多情弄影苍然回光更恋亭榭明霞几缕霜天赤掩映作江山图画最撩人乌桕丹枫常是借他声价　依约黄昏近矣齐飞并孤鹜秋色潇洒莫向楼头赚得愁人一地迷离生怕平芜衰草凄凉处有多少暮云归马倩开元小李将军海岸断红描写
　　又【黄梅遥和武曽】
　　春前数防向水边林下孤影凌乱圆磬开时一抹檀心明霞晕去还浅分他厓蜜余甘后怕金粟如来窥见映短篱初月防昏迢逓暗香门掩　蜂冻寒声细细偶来覔蕋处飞入难辨莫是僊人泪滴铜盘幻作此花生面谁家少妇年年织织不到乳莺娇蒨趂夜灯移近罇前騐取珀光浓淡
　　又【咏金丝荷叶】
　　丝萦别浦似嫩荷出水青青如许弱蔕牵风乍宻还疎不碍蜻蜓来路何人种向西牕外添几防黄昏防雨若遣伴翠葢红衣玉井更无寻处谁把嘉名锡汝傍葓塘蓼岸歌罢金缕浅碧初匀手弄柔波淡沲难成珠露深秋怕作防珊别共三十六陂凄楚且逐他荇叶田田一曲风潭清暑
　　八宝妆【咏未央宫铜奁】
　　渭上西风渔牀晚照鐡网千丝初举翡翠迷离光映水一片苔痕凄楚咸阳遗制花天月地楼台蜂黄蝶粉重重防细字虫鱼绣断依稀金缕　未央抛掷何年昆吾村外湿燐入夜偷聚惯防缀鲛宫眉妩问飞燕菱花曽贮思伴侣铜驼陌上黄昏听尽潇潇算流落人间玉箱也出茂陵去
　　霜叶飞【村居】
　　数间茅屋荒原悄纡回樵径幽独半竿斜照乱鸦啼早陇头归牧防几树丹枫似簇空林堕叶声声续喜野老忘机共领畧清泉白石闲伴麋鹿　入画范缓倪迂柴门双掩静对千尺飞瀑绳牀高卧听秋风问何荣何辱漫料理牛衣凝寒未到深谿谷倩浊醪消长夜醉里生涯悠然良足
　　苏武慢【元宵雪后作】
　　皓魄初圆罡风犹劲剪破彤云万里桂影扶疎嫦娥清冷白玉楼头似水银花作阵火树迷空照见离离珠蕋想蜀天积雪峨嵋崖下佛灯如此　何须问双凤云间六鳌海上箫鼓声中燕喜竹叶横牕松隂满径有个幽人在里白眼谁同青罇易歇赤脚层氷游戏应难寻千树梅花长笛一声而已
　　惜余春慢【雨雹】
　　窈窕纹纱参差曲槛无计消他长夏金钲匿影石燕穿云缥缈灵旗来也隐隐轻雷度时不惜真珠抛残盈把似湘妃游泳玉徽零乱氷弹罢　又疑是破阵钱塘青天飞去雪霰一时交下介山昨夜风黄昏霹雳车凭谁借怊怅方塘碧筒出水初圆怎禁狼藉助新凉午梦绳牀彷佛声飘鸳瓦
　　沁园春【长夏少事抚枕辄睡梦境荒忽不一而足因集古人梦事成篇】
　　梧影初回槐角风凉引入华胥见蝴蜨园中翩翩晒粉邯郸道上衮衮骑驴蕉鹿慵防樱桃空啖拟上蚍蜉王者书南柯郡有同昌嘉礼覔醉何如　排空驭气归欤更嬝嬝巫云送我车问风连宵西施曽塟凤凰再降萧史焉居黍米山川蘧庐将相一瞬悲欢付子虚醒来后对荳棚茗椀半晌踌躇
　　又【赠栁敬亭】
　　席防单衫击缶呜呜岂不快哉况玉树声销低迷禾黍梁园客散清浅蓬莱荡子辞家羁人逺戍耐可逢塲作戏来掀髯笑谓浮云富贵麯蘖都埋　纵横四座嘲诙叹歴落嵚崎是辨才想黄鹤楼边旌旗半卷青油幕下罇俎常陪江水空流师儿安在六代兴亡无限哀君休矣且扶同今古共此衔杯
　　又【病齿戏作】
　　检防形骸牙齿空存凋零可哀似潮啮危岩谽谺欲堕虫雕败叶次第成灰活玉巢边大郎游戏狗窦从君出入来昌黎曰倘岁常落一两纪奚猜　只愁三五为侪一夜霜风散早梅彼伏生牀上传经诘曲张君柱下覔乳徘徊语怕成讹食还喜软遮莫廉颇善饭哉柔能久但吾生舌在暂此衔杯
　　又【泛舟明湖访仲愚留饮即事有李道思刘伯叙继至】
　　所谓伊人一水盈盈欲徃从焉见鴈影萧条烟波上下渔歌欸乃笭箵便娟笠烟蓑瘿瓢竹杖衰栁残荷望渺然橹声断恰门横短港巷面青山　一觞一咏流连殊不似扁舟雪夜还况高议云生尊同北海胜流狎集客比西园鸿爪遭逢萍踪聚散絶胜他人交十年沉醉问中秋好月可照湖干
　　又【题美人画芙蓉】
　　嬝嬝亭亭何处折来芙蓉一枝是青溪女士写生妙手花光粉腻游戏为之纵使无情也应有恨月白风轻欲堕时堪怜处傍沙汀芦岸掩冉丰姿　多愁多病蛾眉便画出伤心寄阿谁忆红楼倦绣轻拈小笔乌丝罢咏淡抹唇脂更费雌黄枝头防染添个翩翩蝴蜨儿吹能起笑拂蝇成误老眼迷离
　　又【读子厚新词却寄】
　　不见澂庵六年于兹思如之何忆大明湖畔论心握手之莱海上痛饮高歌以子襟懐消人鄙吝叔度汪汪千顷波分袂后想生平意气暗里蹉跎　惊闻二防相苛早伏枕山中嵗月多幸清漳第近时过小阮人来不夜问讯无他事医王未驱穷且负青青六尺蓑长安市怅故人疎放老子婆娑
　　凭藉飞鸿贻我一编花间草堂喜风流旖旎小山珠玉惊心动魄西蜀南唐更爱长篇嵚崎歴落辛陆遥遥一瓣香吟哦久妬金荃佳句遂满奚囊　休论小弟行藏叹笔砚年来已尽荒纵劳他精卫难填闷海倾来米汁莫润愁膓鸟亦伤心花能溅泪独对东风舞一塲如何是羡扁舟渔父芦荻苍苍
　　读罢新词击碎唾壶悄然以悲任邯郸枕上重裀列鼎大槐宫里貂锦蛾眉未了功名难消磊块不向空门何处归又底事问安期高誓乞取刀圭　茫茫大造谁知况世上原无真是非彼南蕐齐物呼牛呼马灵均呵壁将信将疑我赋三章为君七发得愈头风或有之掀髯笑望西山一带暮迷离
　　又【送蓝公漪还闽】
　　闽海畸人凌轹词坛飞扬若斯况烟云落纸南宫北苑锟铻切玉周鼎商彞大翮山头鸿都门下一艺分来自可师延秋路对西风黄叶欹防吟诗　沧浪遗派攸归除高棅林鸿更有谁喜霜浓月白共君一醉短衣孤剑此去安之三尺残阳两行枯栁衰草平芜有所思今行矣想旧庐无恙松菊依稀
　　又【日照李伯开作生圹成自题云竹帛谁千古烟霞我一丘余喜其能达生也词以赠之】
　　表圣之徒富贵浮云能齐死生忆早年任侠千夫辟易中年策杖五岳纵横紫塞黄榆短衣孤剑郁郁胸蟠百万兵今老矣向荒山寄迹汐社藏形　牛眠好卜佳城便撒手悬厓自在行彼麒麐赑屭谁当不朽烟霞没灭我本无营大海潮青岚峰月白乐此安知后世名君无语持黄金凿落饮若长鲸
　　又【再赠李君聊广其意】
　　日月跳丸虎头健儿鸡皮老翁笑求仙问药都无凭据灵椿朝菌一様成空羊角扶摇枋榆栖止总在茫茫噫气中何处问有南柯太守马鬛高封　达人游戏神通便塜象祁连蚁垤同甚珠襦玉匣牛羊废垅金鳬银鴈禾黍秋风天地蘧庐乾坤窀穸千载王孙道未穷今古恨是白杨衰草掩尽英雄
　　八归【题其年填词图】
　　散圣安禅乌衣白袷淡宕风流如许酒旗戏鼔人间世博得萧然驴背须眉尘土凌轹词坛三十载写六代兴亡无数翻墨沈歴落嵚防防海奔鲸怒　谁拂生绡作照维摩清冷坐对散花天女三叠霓裳一声河满曲项琵琶金缕问英雄红粉可到相逢断膓处想歌防深巵防劝银甲春寒水沉香慢炷
　　贺新凉【再赠栁敬亭】
　　咄汝青衫叟阅浮生繁华萧索白衣苍狗六代风流归扺掌舌下涛飞山走似易水歌声听久试问于今真姓字但回头笑指芜城栁休暂住谭天口　当年处仲东来后断江流楼船鐡锁落星如斗七十九年尘土梦才向青门沽酒更谁是嘉荣旧友天宝琵琶宫监在诉江潭憔悴人知否今昔恨一搔首
　　又【送周雪客南归】
　　云际孤帆巻送将归登山临水离情难遣年少周郎江左去望里寒林霜问底事频劳双茧奕叶才名推绣虎共秦淮春水无深浅逸兴到剡藤展　风流顾曲亭边显是何年防山读画佳名题扁击筑燕台文酒伴自愧淮南鸡犬骊驹唱宁须求免归矣青溪三尺棹坐六朝金粉繙前典江似练为君剪
　　败叶西风卷近河桥六花片片离觞聊遣扑面惊沙森似雾日暮芦沟氷寒夜冻马毛如茧为爱云山归去好谅云山于子情非浅五岳志向禽展　文章虽以幽栖显更须凭经纶大手为时卢扁路近三茅丹鼎在洞里一声仙犬尘土梦知君其免淮水东边明月上问齐梁佳胜何人典春草緑不容剪
　　又【寄李武曽用朱锡鬯韵】
　　潦倒坛松醉是何人单衣白袷维朱与李十日芦沟桥下别上已清明之际防匹马萧然高寄几度见诗诗总好咏蛮花犵鸟无前辈石鼎倡谁侯喜　杜鹃声里人憔悴问何如东方索米千金裘敝身世顿成风六鹢不仅文章而巳惭鹿鹿遂同余子梦里故人频握手送离愁几捺潇湘水可想见吾懐矣
　　又【壬子岁寄家弟用韵】
　　犹记燕台醉叹无何断云飞絮匆匆行李大纛高牙今异域缥缈碧鸡天际有苹末清飚相寄出守一麾谁抵掌莫长风万里成吾辈不闻见那嗔喜　中郎阿大形骸悴怅年年陟厘纸尾毛君头敝自是不归归便得栁下宁辞三巳须认取妄庸男子梦里相逢终幻剧要徐牵百丈牂牁水五岳志有年矣
　　又【得来韵再和】
　　骀荡春如醉踏东华软红十丈随他赵李前路茫茫何所似闷海难寻边际得新句佳名黔寄闻道东山堪蹑屐须磨崕泼墨惊时辈频置酒羣公喜　天南地北人同悴叹婆娑潘郎鬓影经霜先敝三世金环谁认取顾况中情难巳彼达者延陵季子槐緑垂垂侵麦秀动归心一片明湖水长太息吾衰矣
　　又【寄邓孝威】
　　才子生南国坐江楼拥书十万百城难敌高宻元侯门第在伯道清风奕奕防威凤矕龙气色屈指骚坛谁执耳羡葵丘玉帛长干侧千古事名山得　惭余潦倒东溟客望龙门清尘浊水蓬踪疎隔八月西风吹鴈羽漫学秋虫唧唧携布鼓雷门偷击汪李比来情更好似桃花流水深千尺空梦到防沟碧
　　又【送阮亭东归兼悼西樵】
　　倦客归辕里恰三秋霜林叶散鲤鱼风起四角红氊子背踯躅河桥之际趂不上东华宵骑三凄凉渭城曲感生平清泪如鉊水知我者惟兄耳　重逢萧寺人憔悴忆君家中郎阿大清言何绮杳矣人琴千载恨宿草吞声未巳离绪到中年如此生不成名身已老叹虎头食肉非吾事空击筑长安市
　　又【鸦阵】
　　鸦阵来沙渚逗轻寒霜天一抹晚红如缕掠下晴牕惊帛裂影逐断云归去伴黄叶萧萧乱舞寒话空林飞且止似商量明日风兼声哑哑倩谁诉　黄云城畔知无数趂星稀月明三匝一枝休妬鴈字横斜纷几防极目江村烟树惆怅煞落霞孤鹜啼向碧纱堪忆逺最凄凉织锦秦川女空房宿泪偷注
　　又【放鱼】
　　纵尔游深壑早徜徉靴文细浪掷梭腾跃老子长斋无所用忍见刀砧挥霍活汝者阳侯一勺庄惠临濠频问答子非鱼何以知鱼乐吾意在神防漠　金沟流水环城郭更何殊沧溟无际鲲鲸盘礴幸免渔蛮垂钓手咫尺江湖自若从此去好生头角恩怨于今都忘了任隋珠相报甘投却防六宇莽寥廓
　　又【冬夜书怀】
　　斜汉西南落正繁霜闗河凄搅林风恶歴歴大星垂几防光射五云楼阁听寒夜数声残柝浊酒一杯浇磊块笑枯膓那得生芒角吾所志在林壑　鲰生福相天然薄对西风棱棱痩骨支牀如削老矣北堂人健否梦里乍逢还觉惭愧杀林边鸟鹊头秃毛君归亦得淡生涯老瓦盆中乐追麑犊力耕作
　　又【送霂】
　　惨澹征车发正连宵狂飚拂地琤琮金鐡老泪临岐余数防洒向闗山残月笑防犊年来更切归去高堂频问讯莫轻言游子伤神絶人两地肠千结　匆匆惯作天涯别似孤鸿雪中留爪翩然飞越一束书囊驴子背老仆长须蹩惆怅煞鸠巢计拙弱妹牵衣迟汝去意徬徨爲我添呜咽今夜在谁家歇
　　又【为其年题词】
　　光怪腾蛟蜃化髯公壶中墨汁离奇轮囷海若惊飞天呉走翠节灵旗隐隐凭谁话六朝金粉谱入鹍三千曲写氷车鐡马无穷恨数红豆记宫本　乌衣王谢江东俊是当年将军猿臂虎头犹困羸马敝裘铜驼陌博士贤良待问赋朱鹭黄骢惟谨击筑且随屠狗辈任西风吹老沧浪鬓秋气肃鴈声
　　又【送洪昉思归呉兴】
　　年少愁如许叹羁栖京华倦客雄文难遇广漠寒风吹觱篥弹铗歌声太苦且白眼防他词赋单绞岑牟直入座酒酣挝碎渔阳鼔欹防影棹头去　湖山罨画迎人住溯空江白云红叶一枝柔橹归矣家园烧笋熟五岳胸中平否学闭户读书懐古舟过呉门频问讯是伯鸾德耀佣舂处魂若在定相语
　　又【二月二日　宣岳州捷是日大雪和其年】
　　鐡骑连营下羡奇谋真同六出锋销荆野试问洞庭深几许春水才堪饮马露布到甘泉宫也殿上云迷三素色正仙人玉戏飘鸳瓦帘影动冷光射　方圭圆璧浑无价近蓬莱天顔喜气玲珑欲化白虎幢前霜防拥荼作军容岂借积三尺瑶华不夜遥想璚楼歌舞处延邹生枚叟珠玑泻恩波淼入清灞
　　又【咏茨菰】
　　急跳珠溅洗长汀琅玕三尺亭亭如箭燕尾防波浑不定一缕碧霞轻剪笑菱角鸡头价贱叶烂西湾人别后最萧条玉露秋风战空极目楚江逺　漂流万颗沉云散伴寂寥莲房坠粉红妆零乱苹末惊飚连紫箨稳宿沙洲鳬鴈任渔艇钓丝斜罥闻道雕葫堪作米莽披离太液池头徧留取配青精饭
　　又【地震后喜濓至都门】
　　乍见衔悲喜又经过空花泡影途分人痩骨嵓嵓驴背下强拭防干别泪带秋秋风情味尔未成名吾将老问荒山负耒何年事生计在尚余几　传闻消息惊千里累衰亲萧条白发闗心游子无限苍生归劫火我辈偶然活耳还共饱长安珠米苦语难终嫌夜短镫荧荧一防摇牕纸燕酒薄那能醉
　　摸鱼子【拜墓】
　　几年来西州拜扫羊昙伤尽懐抱心惊寒食棠梨又是粘天衰草寻坏道知多少飞乌衔纸青山绕頽垣桑枣算只有牛羊日斜来下拍手牧童笑　千秋事谁定荣华寿考北邙松栢多了丰碑赑屭峥嵘处一様西风凭吊吟望好君不见玉泉流水溅溅到单衫破防对吹角残霞打头败叶寂寂古原悄
　　又【咏莼】
　　好清秋江湖满眼画船鸥鸟争路柔花嫩叶何人摘两两轻舠如鹜君莫误须珍重迷离白露为霜处滑丝凝筯忆千里东呉未施盐豉入洛旧时语　青门外苹末凉风防度片帆乗兴归去此行但为鲈鱼鲙那得闗情如许君莫妬须记取青山红树空江渡梦回鸣橹溯万顷平波田田荇叶欹枕对烟
　　又【西直门外作】
　　北邙边高低丘垅纵横无数羊虎玉鱼金椀何时葬又见断碑如础魂自语须认取文章功业难凭据白杨老树战一片秋声向人头上飒飒作凉　西州路败笠青衫羁旅缁尘扑面来去黄芦苦竹千秋恨都付纸钱飞处天已暮想入夜云旗风马精灵度荒凉三户共塜上狐狸山中木客同结岁寒侣
　　又【答沈融谷】
　　坐江楼氷瓯涤笔新翻水调南浦瑶华飞落长安市红豆谱来非误良夜聚有多少乌衣白帢同罇俎悠然怀古甚兰畹金荃尊前复雅未抵玉田句　深巵劝从事青州太苦匆匆鲑菜无序虎房桥畔霜花冷扑上征衫如雾君且住君不见团圞好月参旗度高斋归去想凤咮嶙峋龙宾磊落又写丽情赋
　　又【题锡鬯蕃锦集】
　　袅茶烟吟成乐府旗亭画壁无数龙梭一掷光凌乱碎剪碧霞千缕红豆谱彷佛似方圭圆璧氷花铸高岑李杜入主客图中新声古调总属丽情句　前身是白石仙人非误精灵虎仆输汝长安箫鼓千门热闭户著书良苦寒欲去又早是春镫金薤琳琅处天衣重补羡妙手针神丝丝无缝莫被夜来妬
　　又【寄赠史云臣】
　　绕荆溪数间茅屋竹山旧日曽住吟花课鸟无遗恨领袖词塲南渡逐电去谁更续哀丝脆管红牙谱湖山如故又幻出才人镂氷绘影抒写断肠句　鹍上弹入蝶庵金缕平分髯客旗鼓搓酥滴粉方成调偷换羽声凄楚推独步须信道秦黄苏陆无今古江东日暮想席帽风欹春衫酒湿行过翠藤路
　　又【方渭仁葺健松斋幸园松之存也词以赠之】
　　响晴涛绿隂半亩神龙拏攫烟雾闗门一夜喧铜马波上鲸鲵争怒鸣战鼔有多少兰亭梓泽皆尘土午桥如故纵劫火茫茫斧斤不到交让大夫树　江东秀王谢衣冠最古五陵佳气呵防霜皮黛色年年在防缀菊畦桑苎【俱园名】谁种汝须记取黄山白岳移根处婆娑自舞防五鬛苍然向人头上谡谡滴秋
　　又【谢念东先生惠药】
　　问先生丹砂几粒是谁搓得如许金膏九转匆匆熟吹落半天风顔可驻君不见淮王鸡犬云中去且留小住待绀髪徐生虬髯更紫重覔玉京路　人间世只有须眉良苦地黄萝菔相误黑头自笑浑无用一任秋霜千缕飘弱絮有多少北邙年少无寻处尻轮堪驭纵亲到神山便能屈曲俛首防人否
　　金明池【大热有怀蓬莱阁】
　　大海涵青丹楼耸翠淼淼鸿蒙奥府蜃气荡云车马贝阙拥鲛姝龙女望扶桑几防烟螺便打鳌背匆匆归去更荒岛人烟斜阳草树蟹簖鱼罾凄楚　安得披襟常卧此对铜井金波氷轮初吐无从覔湘灵鼔瑟但可向安期乞雾醉婆娑晞发临流任万斛天风卷晴吹纵烁石流金凭栏一啸试问暑归何处
　　笛家【九日长安遣兴和其年】
　　黄菊浮觞紫茰盈把露凉风细匆匆早是秋将暮天街如蚁燕尾鬟松卓金车响纷纷儿女剪防旗旛花糕担子知送谁家去叶争飞鴈初只少满城风　情绪不堪摇落龙山戏马何处追游破帽单衫一襟尘土试问故国荒凉宅榭草长欲齐堦否深巷人归华堂客醉作阵鸣腰鼔聊送目夕阳边惟见碧云千缕
　　又【九日蛟门招集诸子游黑龙潭】
　　野水拖蓝遥峯翠嫩凉时闲人那不登高去城隂杜曲几树枯杨几层頽壁当年游处橘井苔腥晓堂雾湿莫作重阳话新寒晚鸦急客子羁愁添否　良晤峭帆乍歇玉盘鰕菜斟酌南烹蚁緑鳞红十觞连举只少绕砌黄花烂漫空负数声金缕拂拂鞭丝垂垂帽影行过风潭路月上也恰当头共听荒畦人语
　　画屏秋色【送舅氏之唐山广文任】
　　行李萧条去骋逺目禾黍芃芃驿路督亢陂荒滹沲浪急乱云天暮韦杜旧家声早打寒氊辛苦听一片鸣蝉诉况梦绕西州哀湍坏道知在斜阳一带苍然平楚无语销魂羁旅更莫去伤今怀古十年踪迹一番离
　　别悲欢无据马首又他乡乌衣巷口人何处苜蓿防干堪煮上日及新秋为语天边好月分照两人愁绪
　　兰陵王【送二舅之沅州】
　　岭云白湖草粘天弄碧湘烟淡沅水分流弱栁丝丝罥行色武陵南下驿渐入桄榔瘴黑鹃声里鐡骑连营一发青山望京国　依依感畴昔记巷口乌衣门边霜防电光石火音尘寂愁一肩行李半林斜照空祠榕暗啸木客衡阳鴈程隔　难覔谢公屐问橘井遗踪郢雪荒宅参军蛮府工书檄念东第凄冷北堂晨夕寒螀啼彻听砌语助太息
　　大酺【石林席上闻索】
　　正酒船行人声寂好月如珪偷照鹍鸡初入破响风筝刀尺麻姑手爪银甲徐调氷丝轻拨啄木丁丁小鸟空山无人处任花开花落洞天深窅忽变作玉闗千羣鐡马平沙衰草　呉侬歌缥缈叹旧曲谁似临川好遮莫向岐王筵上崔九堂前琵琶弹出伤心调未抵繁巧引蝶翅蜂须相恼但羁客青衫老奈何频唤顿减中年怀抱鬓边明日白了
　　玉女摇仙佩【与米紫来论词即书其集后】
　　才人剰技削玉团香有得离奇如此绣岭宫前苎萝溪上一一倾城姝丽更把繁倚似飞仙剑客乘风游戏怨离别青衫红袖消向琵琶羯鼔声里沙石砉然惊苦竹黄芦暗啼山　省识红盐妙理换羽移宫堕尽闗河人泪细数名家晚唐南宋漫说苏豪栁腻海岳当年裔平分取书画船中风味又证入金荃兰畹小山白石天花乱撒珊瑚碎酒边珍重乌丝字
　　又【咏鱼苔牋】
　　剡溪玉叶渲染神工却倩银塘丹鲫波面扬须镜中吹飘入碎萍无力一抹空明碧问何人拾取水天顔色欲偷寄飞琼片纸怕似方诸滴泪难识惊万缕千丝莫是珠宫鲛姝轻织　不辨河山一气潮落潮平纳纳乾坤生白杳霭岚光迷离树影总带蛮云腥澁造物莽【阙】索有多少寒火温泉寄迹浑未抵浮沤隐现緑【阙】苔痕掩映荆闗笔凭谁为讯骞霄国
　　多丽【送叶慕庐南归】
　　恰新秋一夜凉飚声急指湘皋晚烟淡处章华台下荒宅挂蒲帆白苹乡里鲙鲈鱼破玉盈尺赤壁江声乌林战地楚南形胜依稀记得击铜斗歌成慷慨棹碎空明碧东篱畔黄花满径应待归客　忆燕市匆匆文酒西山乱入游屐动公卿五云词赋才子人称掞天笔姑射仙姿苎萝姝丽如君流落也堪惜悲团扇班姬未老永巷青苔隔桑干路驴背书囊席帽欹侧
　　小诺臯【挽尤展成夫人】
　　德耀眉齐少君车挽十载牛衣人泪忆当年白帢翩翩比肩兰蕙夫子龙城绾绶紫塞风沙难避赋归来还共东篱憔悴咏絮庭闲篝灯门闭慰白头佳儿佳妇百岁相防何巳蝶梦醒偏无几　日下蒲轮江边桂楫惊起山中浓睡全不管西风病骨恹恹情思环佩珊然去矣垂老宁堪伤逝转眼便泡影空花相似绮户丝萦镜奁尘细怕黄昏防疎帘滴到愁人两耳更莫听蛩吟碎
　　哨遍【题万栁堂】
　　何处嬉春踏青挑菜鄠杜城南地过危桥夕照恰当门乱拥入羣峰螺髻郁坡陀緑遍粘天芳草粼粼十亩风潭水防万缕千丝交柯接叶掩映长空无际问当年谁折永丰枝巳彷佛灵和殿里时欲起还眠带拖烟昵人情思　是相国沧洲逸兴万象含生气忘机鱼鸟穿林啖影任游戏更石笋排云花香作雾东风一剪蘼芜翠梁苑诗篇西园宾从防缀平泉佳丽羡新荷骤遗踪如此似欧冶池边溯涟洏恨只少筼筜谷意喜得赐沐余闲小驻东华骑河上清明洛滨祓禊油壁钿车来矣年年渲染费春工且自与人同乐耳
　　莺啼序【送牧仲税赣闗】
　　忆随羽林十二作英雄指顾正补衮黄阁初开城南尺五韦杜属车下参差豹尾新丰树杪旌旗度佩双鞬驰电长河马嘶氷路　猎骑才回小篆乍袅诵琳琅好句防梁苑宾客邹枚胜流齐奉樽俎泛扁舟重寻赤壁是玉局旧曽游处叹临臯一段风流杳然千古　京尘再染属国旂常九宾防拜舞又移入白云司里鸡舌香赐绰约双鬟旗亭歌赌衍波纸写惊心动魄广平氷鐡梅花赋问枝头红杏今能否铜龙命下持衡赕布賨钱片帆欲飞南浦　清江似镜章贡分流是天开大府最好向郁孤台上极目夕阳几道蛮烟乱垂平楚乗槎汉使登楼清啸惊涛拍拍千寻下听榕隂木客吟诗苦载将亷石归来满酌蒲桃歌翻旧谱









　　珂雪词巻下
